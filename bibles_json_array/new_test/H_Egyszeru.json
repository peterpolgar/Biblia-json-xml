{'Matthew': [['Ez Jézus Krisztus családfája. Jézus Dávid családjából származik, Dávid pedig Ábrahám családjából.', 'Ábrahám fia Izsák volt, Izsák fia Jákób, Jákób fiai pedig Júda és testvérei voltak.', 'Júda gyermekei Fáresz és Zerah voltak, akik Támártól születtek. Fáresz fia Heszrón, Heszrón fia pedig Arám volt.', 'Arám fia Aminádáb, Aminádáb fia Nahson, Nahson fia pedig Szalmón volt.', 'Szalmón fia Boáz volt, akit Ráháb szült. Boáz fia Óbéd volt, akit Ruth szült. Óbéd fia Isai volt.', 'Isai fia Dávid király volt. Dávid fia pedig Salamon, akit Úriás felesége szült neki.', 'Salamon fia Roboám volt, Roboám fia Abijjá, Abijjá fia pedig Ászá.', 'Ászá fia Jósafát, Jósafát fia Jórám, Jórám fia Uzziás volt,', 'Uzziás fia Jótám, Jótám fia Áház, Áház fia pedig Ezékiás volt.', 'Ezékiás fia Manassé, Manassé fia Ámón, Ámón fia Jósiás volt.', 'Jósiásnak a babiloni fogságbavitel idején született gyermekei: Jekonjás és testvérei.', 'A babiloni fogságbavitel után Jekonjásnak fia született: Sealtiél. Sealtiél fia Zerubbábel volt.', 'Zerubbábel fia Abihud, Abihud fia Eljákim, Eljákim fia pedig Azzur volt.', 'Azzur fia Cádók, Cádók fia Jákin, Jákin fia Elihud volt.', 'Elihud fia Eleázár, Eleázár fia Mattán, Mattán fia pedig Jákób volt.', 'Jákób fia József volt, annak a Máriának a férje, akitől Jézus, a Krisztus született.', 'A nemzedékek száma tehát: Ábrahámtól Dávidig tizennégy nemzedék, Dávidtól a babiloni fogságbavitelig szintén tizennégy nemzedék, a babiloni fogságbaviteltől Krisztus születéséig pedig ismét tizennégy nemzedék.', 'Jézus Krisztus születése így történt: Anyja, Mária, József jegyese volt. De még mielőtt összeházasodtak volna, kiderült, hogy Mária gyermeket vár a Szent Szellemtől.', 'Vőlegénye, József, igaz ember volt, és mivel nem akarta rossz hírbe hozni Máriát, úgy gondolta, hogy titokban bontja fel a jegyességet.', 'Miközben ezen gondolkodott, megjelent neki álmában az Úr angyala, és így szólt hozzá: „József, Dávid fia! Ne félj feleségül venni Máriát, hiszen a benne növekvő gyermek a Szent Szellemtől van!', 'Fiút szül majd, akit Jézusnak nevezz, mert ő szabadítja meg népét bűneitől.”', 'Mindez azért történt így, hogy beteljesedjen, amit az Úr mondott a próféta által:', '„Egy szűz gyermeket vár, és fiút szül majd, akinek Immánuel lesz a neve” — ami azt jelenti: velünk az Isten.(Ézs 7:14)', 'Amikor József felébredt az álomból, mindent úgy tett, ahogyan az Úr angyala parancsolta neki. Feleségül vette Máriát,', 'de nem volt közöttük testi kapcsolat mindaddig, amíg Mária meg nem szülte a fiát, akit Jézusnak nevezett el.'], ['Jézus a júdeai Betlehem városában született Heródes király uralkodása idején. Ekkor bölcsek érkeztek keletről Jeruzsálembe,', 'és azt kérdezték: „Hol van a zsidók királya, aki most született? Láttuk a csillagát keleten, és azért jöttünk, hogy imádjuk őt.”', 'Amikor Heródes király ezt meghallotta, nyugtalankodni kezdett, és vele együtt Jeruzsálem egész népe is.', 'Heródes összehívta a nép minden főpapját és törvénytanítóját. Megkérdezte tőlük, hogy hol kell megszületnie a Krisztusnak.', '„A júdeai Betlehemben — válaszolták —, mert ezt írta erről a próféta:', '»Betlehem, Júda földje, nem te vagy a legkisebb Júda vezető városai között, mert belőled származik majd az az uralkodó, aki pásztora lesz népemnek, Izraelnek.«”(Mik 5:2)', 'Ekkor Heródes titokban magához hívatta a bölcseket, és megkérdezte tőlük, hogy pontosan mikor jelent meg a csillag.', 'Ezután elküldte őket Betlehembe: „Menjetek el — mondta nekik — és tudjatok meg mindent a gyermekről! Ha megtaláljátok, mondjátok el nekem, hogy én is elmehessek, és imádjam őt!”', 'A bölcsek útra is keltek, miután meghallgatták a királyt. Előttük ment a csillag, amelyet már keleten is láttak, majd megállt a fölött a hely fölött, ahol a gyermek volt.', 'Nagyon megörültek, amikor ismét meglátták a csillagot.', 'Bementek a házba, és meglátták a gyermeket anyjával, Máriával. Leborultak előtte és imádták őt. Majd felnyitották kincsesládáikat és átadták ajándékaikat: aranyat, tömjént és mirhát.(drága parfümök)', 'Mivel Isten álomban figyelmeztette őket, hogy ne menjenek vissza Heródeshez, más úton tértek vissza hazájukba.', 'Miután a bölcsek elmentek, az Úr angyala álomban megjelent Józsefnek, és ezt mondta neki: „Kelj fel, vidd magaddal a gyermeket és anyját, menekülj Egyiptomba, és maradj ott, amíg ismét szólok neked! Heródes ugyanis keresni fogja a gyermeket, hogy megölje.”', 'József fel is kelt, és még azon az éjjelen a gyermekkel és anyjával együtt Egyiptomba indult.', 'Ott maradt egészen Heródes haláláig. Így teljesedett be az, amit az Úr mondott a próféta által: „Egyiptomból hívtam el fiamat.”(Hós 11:1)', 'Heródes nagyon mérges lett, amikor rájött, hogy a bölcsek becsapták. Parancsot adott, hogy öljenek meg minden kétévesnél fiatalabb fiút Betlehemben és környékén. A bölcsektől ugyanis megtudta, hogy ennyi idős lehetett a gyermek.', 'Ekkor teljesedett be, amit Isten Jeremiás próféta által mondott:', '„Kiáltozás hallatszott Rámában, sírás és nagy jajgatás: Ráhel siratta gyermekeit, és nem akart megvigasztalódni, hogy már nincsenek.”(Jer 31:15)', 'Amikor Heródes meghalt, József Egyiptomban volt. Megjelent neki az Úr angyala álmában,', 'és így szólt hozzá: „Kelj fel, vedd a gyermeket és anyját, és térj vissza Izrael földjére, mert meghaltak már azok, akik meg akarták ölni a gyermeket!”', 'Erre ő elindult a gyermekkel és anyjával, és visszatért Izrael földjére.', 'Amikor azonban meghallotta, hogy Júdeában Arkhelaosz uralkodik apja, Nagy Heródes után, nem mert odamenni. Az Úr ismét szólt Józsefhez álmában, ezért Galilea területére ment.', 'Názáret városába költözött, hogy beteljesedjen, amit Isten a prófétákáltal mondott: „Názáretinek fogják majd nevezni.”'], ['Abban az időben jelent meg Bemerítő János Júdea pusztájában, és ezt hirdette:', '„Változtassátok meg azt, ahogy gondolkodtok és ahogy éltek, mert közel van már a mennyek királysága!”', 'Róla beszélt Ézsaiás próféta, amikor ezt mondta: „Valaki kiált a pusztában: »Készítsétek elő az Úr útját! Tegyétek egyenessé ösvényeit!«”(Ézs 40:3)', 'János teveszőrből készült ruhát és a dereka körül bőrövet viselt. Sáskát és vadmézet evett.', 'Sokan jöttek hozzá Jeruzsálemből, az egész Júdeából és a Jordán környékéről, hogy hallgassák őt.', 'Miután megvallották a bűneiket, bemerítette őket a Jordán folyóba.', 'Amikor azonban látta, hogy a farizeusok és a szadduceusok közül is sokan jönnek bemerítkezni, így szólt hozzájuk: „Mérges kígyók! Ugyan ki figyelmeztetett titeket, hogy meneküljetek Isten közelgő haragja elől?', 'Olyan dolgokat tegyetek, amik megmutatják, hogy valóban megváltoztatok.', 'Ne gondoljátok, hogy dicsekedhettek és azt mondhatjátok magatokban: „Mi Ábrahám fiai vagyunk!” Mert azt mondom nektek, hogy Isten még ezekből a kövekből is tud fiakat teremteni Ábrahámnak.', 'A fejsze már ott van a fák gyökerénél, és kivág minden fát, ami nem terem jó gyümölcsöt. A kivágott fát pedig bedobják a tűzbe.(fák: azok az emberek, akik nem fogadják el Jézust, olyanok, mint a fák, amelyeket kivágnak.)', 'Én vízbe merítem be azokat, akik megváltoztatják azt, ahogyan gondolkodnak és ahogyan élnek. Aki viszont utánam jön, az hatalmasabb nálam. Én arra sem vagyok méltó, hogy a saruját vigyem. Ő majd Szent Szellembe és tűzbe merít be titeket.', 'A kezében szórólapát van, amivel megtisztítja szérűjét: a gabonát magtárába gyűjti be, a pelyvát pedig elolthatatlan tűzzel fogja megégetni.” (kitakarítja szérűjét: János ezzel azt mondja, hogy Jézus el fogja választani a jó embereket a rosszaktól.)', 'Ekkor Jézus eljött Galileából a Jordán folyóhoz, hogy János őt is bemerítse.', 'De János megpróbálta lebeszélni erről: „Inkább nekem lenne szükségem arra, hogy bemeríts engem, és mégis te jössz hozzám?”', 'Jézus így válaszolt neki: „Engedd meg, hogy ez most így történjen! Meg kell tennünk ezt, hogy így teljesítsünk mindent, amit Isten kér tőlünk.” Ekkor János engedett neki.', 'Ezután Jézus bemerítkezett. Ahogy feljött a vízből, hirtelen megnyílt neki a Menny. János látta, amint Isten Szent Szelleme galamb formájában leereszkedett és rászállt Jézusra.', 'A Mennyből pedig egy hang hallatszott: „Ő az én szeretett Fiam, akiben gyönyörködöm.”'], ['Ezt követően a Szent Szellem a pusztába vezette Jézust, hogy ott próbára tegye őt az ördög.', 'Miután Jézus negyven napon és negyven éjjelen át nem evett semmit, végül megéhezett.', 'Az ördög ekkor odalépett hozzá, és így szólt: „Ha Isten Fia vagy, parancsold meg ezeknek a köveknek, hogy változzanak át kenyérré!”', 'Ő azonban így válaszolt: „Meg van írva: »Nem csak kenyérrel él az ember, hanem minden beszéddel, amely Isten szájából származik.«” (5Móz 8:3)', 'Ezután a szent városba vitte őt az ördög, és a Templom legmagasabb pontjára állította.', '„Ha Isten Fia vagy — mondta neki —, ugorj le innen, hiszen így szól az Írás: »Angyalainak parancsot ad, hogy vigyázzanak rád, és ők felemelnek kezeikkel, hogy meg ne üsd a lábadat a kőbe.«” (Zsolt 91:11-12)', 'Jézus így válaszolt: „Az Írás azt is mondja: »Ne tedd próbára Uradat, Istenedet.«” (5Móz 6:16)', 'Ezután az ördög egy nagyon magas hegyre vitte Jézust. Megmutatta neki a világ összes királyságát és ragyogását.', '„Ezt mind neked adom — mondta —, ha leborulva imádsz engem.”', 'Jézus erre így szólt: „Menj el tőlem, Sátán! Mert ezt mondja az Írás: »Az Urat, a te Istenedet imádd, és csak neki szolgálj!«” (5Móz 6:13)', 'Ekkor otthagyta őt az ördög, és angyalok jöttek, hogy szolgáljanak neki.', 'Amikor Jézus meghallotta, hogy Jánost elfogták, visszament Galileába.', 'Elhagyta Názáretet, és a Galileai-tó melletti Kapernaumba ment lakni, Zebulon és Naftáli határvidékére,', 'hogy beteljesedjék a próféta szava:', '„Zebulon és Naftáli földje, a tengerhez vezető út, a Jordán folyón túli terület nem zsidó népek Galileája.', 'A sötétségben élő nép nagy világosságot látott. A halál árnyékos földjén élőknek fény támadt.” (Ézs 9:1-2)', 'Jézus ettől fogva kezdte tanítani: „Változtassátok meg azt, ahogy gondolkodtok és azt, ahogy éltek, mert a mennyek királysága már közel van!”', 'Amikor Jézus a Galileai-tó mellett járt, meglátott két testvért: Simont, akinek a másik neve Péter volt, és testvérét, Andrást. Halászok voltak, és éppen akkor vetették ki hálóikat a tóba.', 'Azt mondta nekik: „Kövessetek engem, és én emberhalásszá teszlek benneteket!”', 'Erre ők azonnal otthagyták hálóikat, és követték Jézust.', 'Miután továbbment onnan, meglátott egy másik testvérpárt: Zebedeus fiát, Jakabot és testvérét, Jánost. Ők a hálóikat javítgatták a hajóban, apjukkal Zebedeussal. Őket is elhívta.', 'Azonnal otthagyták a hajót és apjukat, és követték Jézust.', 'Jézus bejárta egész Galileát. Tanított a zsinagógákban, hirdette az Isten királyságáról szóló örömhírt. Meggyógyította az emberek mindenféle betegségét és gyengeségét.', 'Híre elterjedt egész Szíriában. Sokféle beteget vittek hozzá. Voltak, akik különböző betegségektől és fájdalmaktól szenvedtek, voltak, akikben gonosz szellem volt. Vittek hozzá epilepsziásokat és bénákat is, Jézus pedig meggyógyította őket.', 'Nagy tömeg követte őt Galileából, Tízvárosból, Jeruzsálemből, Júdeából és a Jordán folyón túlról.'], ['Amikor Jézus meglátta a tömeget, fölment a hegyre és leült. Odamentek hozzá a tanítványai is.', 'Ő pedig így kezdte tanítani őket:', '„Boldogok, akik felismerik, hogy szükségük van Istenre, mert övék a mennyek királysága.', 'Boldogok, akik most sírnak, mert Isten megvigasztalja őket.', 'Boldogok a szelídek, mert ők öröklik a földet. (lásd Zsolt37:11.)', 'Boldogok, akik mindennél jobban vágynak a igazságra, mert Isten teljesen megelégíti őket.', 'Boldogok az irgalmasok, mert ők irgalmat kapnak Istentől.', 'Boldogok a tiszta szívűek, mert ők meglátják Istent.', 'Boldogok, akik békét teremtenek, mert őket Isten gyermekeinek nevezik.', 'Boldogok, akiket Isten igazsága miatt üldöznek, mert övék a mennyek királysága.', 'Boldogok vagytok, amikor az emberek miattam megsértenek titeket, üldöznek, és mindenféle gonoszságot hazudnak rólatok.', 'Legyetek boldogok és örüljetek, mert hatalmas jutalom vár rátok a Mennyben! Hiszen így üldözték az előttetek élő prófétákat is.”', '„Ti vagytok a föld sója. Ha azonban a só elveszti az ízét, ugyan mi tehetné újra ízessé? Semmire sem jó többé, ezért az emberek kidobják és eltapossák.', 'Ti vagytok a világ világossága. Nem lehet elrejteni a hegyen épült várost.', 'Aki lámpást gyújt, nem azért teszi, hogy edény alá rejtse, hanem hogy a lámpatartóra tegye és így mindenkinek világítson, aki a házban van.', 'Ugyanígy ragyogjon a ti világosságotok is az emberek előtt, hogy lássák jó tetteiteket és dicsőítsék mennyei Atyátokat.”', '„Ne gondoljátok, hogy azért jöttem, hogy eltöröljem a törvényt vagy a próféták tanítását. Nem azért jöttem, hogy eltöröljem, hanem hogy teljessé tegyem.', 'Igazán mondom nektek: amíg az ég és a föld létezik, egyetlen betű vagy pont sem vész el a törvényből, amíg minden be nem teljesedik.', 'Ha valaki nem tart fontosnak akár csak egyet is a parancsolatok közül, nem engedelmeskedik neki, és ezt tanítja az embeknek, az a legkisebb lesz a mennyek királyságában. Aki viszont megtartja a parancsolatokat, és ezt tanítja az embereknek is, az nagy lesz a mennyek királyságában.', 'Igazán mondom nektek: ha nem vagytok sokkal különbek, mint a törvénytanítók és a farizeusok, nem mentek be a mennyek királyságába.”', '„Hallottátok, meg lett mondva népünknek már régen: »Ne ölj!« Ha valaki öl, annak bíróság elé kell állnia.(idézet: 2Móz 20:13; 5Móz 5:17)', 'Én azonban azt mondom nektek: ha valaki megharagszik egy másik emberre, el lesz ítélve. Ha valaki azt mondja egy másik embernek: »Te ostoba!«, az megérdemli, hogy a Főtanács elé állítsák. Ha bárki azt mondja egy másik embernek: »Te bolond!«, az méltó, hogy a pokol tüzére dobják.(ostoba, bolond „Ráka”, jelentése: „semmirekellő bolond” vagy „hülye”)', 'Ezért ha ajándékot viszel az oltárhoz, és ott eszedbe jut, hogy egy embertársadnak panasza van ellened,', 'hagyd ott az oltár előtt az ajándékodat, menj el, és előbb békülj ki azzal az emberrel. Utána menj vissza, és így ajánld fel ajándékodat Istennek!', 'Békülj ki hamar ellenségeddel, amíg még úton vagytok a bíróság felé, nehogy átadjon a bírónak, a bíró a börtönőrnek, az pedig börtönbe zárjon!', 'Igazán mondom neked: nem jöhetsz ki onnan addig, amíg az utolsó fillérig ki nem fizetted a tartozásodat!”', '„Hallottátok, hogy megmondták: »Ne kövess el házasságtörést!«(idézet: 2Móz 20:14; 5Móz 5:18.)', 'Én viszont azt mondom nektek: ha valaki vággyal néz egy asszonyra, az a szívében már házasságtörést követett el.', 'Ha a jobb szemed visz bűnbe, vájd ki, és dobd el, mert jobb neked, ha tested egy részét veszíted el, mintha egész testedet vetnék a pokolra!', 'Ha pedig a jobb kezed visz bűnbe, vágd le azt, és dobd el, mert jobb neked, ha tested egy részét veszíted el, mintha egész tested menne a pokolra!”', '„Ezt is megmondták: »Aki elválik feleségétől, adjon neki válólevelet!« (idézet: 5Móz 24:1.)', 'Én viszont azt mondom nektek: aki elválik a feleségétől, az maga viszi a feleségét a házasságtörés bűnébe. Kivéve, ha az asszony volt hűtlen a férjéhez. Az is házasságtörést követ el, aki az elbocsátott asszonyt elveszi feleségül.”', '„Hallottátok, hogy azt is megmondták népünknek már régen: »Ne esküdj hamisan, hanem tartsd meg, amit esküvel ígértél az Úrnak!« (»Ne … Úrnak!« Lásd 3Móz 19:12;4Móz 30:2; 5Móz 23:21.)', 'Én viszont azt mondom nektek: egyáltalán ne esküdjetek se az égre, hiszen Isten királyi széke az,', 'se a földre, mert az az Ő lábtartója, se Jeruzsálemre, mert az a nagy Király városa!', 'Még a saját fejedre se esküdj, mert egyetlen hajszáladat sem tudod feketévé vagy fehérré tenni!', 'Inkább mondjatok igent, ha igenre gondoltok, és nemet, ha nemre gondoltok! Ezen a két szón kívül már minden a gonosztól van!”', '„Hallottátok, hogy megmondták: »Szemet szemért és fogat fogért!« (idézet: 2Móz 21:24; 3Móz 24:20; 5Móz 19:21.)', 'Én viszont azt mondom nektek: ne szálljatok szembe egyetlen gonosz emberrel se! Ezért ha valaki megüti az arcod jobb felét, tartsd oda neki a másikat is!', 'Ha valaki pereskedni akar veled és el akarja venni a ruhádat, add oda neki a kabátodat is!', 'Ha valaki arra kényszerít, hogy menj el vele egy mérföldre, menj el vele kettőre!', 'Adj annak, aki kér tőled, és ne fordulj el attól, aki kölcsönkér tőled!”', '„Hallottátok, hogy megmondták: »Szeresd embertársadat és gyűlöld ellenségedet!« (idézet: 3Móz 19:18.)', 'Én viszont azt mondom nektek: Szeressétek ellenségeiteket, és imádkozzatok azokért, akik üldöznek titeket!', 'Így valóban mennyei Atyátok fiai lesztek. Ő ugyanis felkelti napját a gonoszoknak is és a jóknak is. Ad esőt az igazaknak is és a bűnösöknek is.', 'Ha csak azokat szeretitek, akik szeretnek titeket, ugyan milyen jutalmat kaptok? Ugyanezt teszik a vámszedők is.', 'Ha csak testvéreiteket köszöntitek, ugyan mennyivel tesztek többet, mint mások? Hiszen ezt még a nem zsidó népek is megteszik.', 'Legyetek tehát tökéletesek, mint ahogy mennyei Atyátok tökéletes!”'], ['„Figyeljetek arra, hogy ne az emberek előtt tegyetek jót, hogy lássanak titeket, mert akkor nem kaptok jutalmat mennyei Atyátoktól!', 'Ha adsz valamit a szegényeknek, ne fújj kürtöt magad előtt, hogy figyeljenek rád, mint ahogyan a képmutatók teszik a zsinagógákban és az utcákon, hogy dicsérjék őket az emberek! Igazán mondom nektek: a teljes jutalmukat megkapták.', 'Amikor a szegényeknek adsz, ne tudjon a bal kezed arról, amit a jobb kezed tesz!', 'Így a szegényeknek való adakozásod titokban történik. De Atyád, aki látja, amit titokban teszel, megjutalmaz majd érte.”', '„Amikor imádkoztok, ne úgy tegyétek, mint a képmutatók, akik a zsinagógákban és az utcasarkokon szeretnek imádkozni, hogy mindenki lássa őket! Igazán mondom nektek: a teljes jutalmukat megkapták.', 'Te viszont, amikor imádkozol, menj be a belső szobádba, zárd be az ajtót, és imádkozz titokban! Atyád pedig, aki látja, amit titokban teszel, megjutalmaz majd!', 'Amikor imádkoztok, ne beszéljetek sokat, mint a nem zsidó emberek, akik azt hiszik, hogy hosszú imájukért hallgaják meg őket!', 'Ne utánozzátok őket! Atyátok jól tudja, hogy mire van szükségetek, mielőtt még kérnétek tőle.', 'Inkább így imádkozzatok: »Atyánk, aki a mennyekben vagy, legyen szent a te neved!', 'Jöjjön el a királyságod, legyen meg az akaratod, ahogyan a mennyben, úgy itt a földön is.', 'Mindennapi kenyerünket add meg nekünk ma,', 'és bocsásd meg a bűneinket, ahogyan mi is megbocsátunk azoknak, akik rosszat tesznek nekünk.', 'Ne engedd, hogy kísértésbe essünk, hanem szabadíts meg minket a gonosztól!« (Néhány görög kézirat hozzáteszi: „Mert tiéd az uralom, a hatalom és a dicsőség mindörökké. Ámen.”)', 'Csak akkor bocsátja meg bűneiteket mennyei Atyátok, ha ti is megbocsátjátok mások bűneit.', 'Amennyiben nem bocsátjátok meg mások bűneit, Atyátok sem bocsátja meg a ti bűneiteket.”', '„Amikor böjtöltök, ne legyen olyan szomorú az arcotok, mint a képmutatóké! Ők eltorzítják arcukat, hogy mások is lássák, hogy böjtölnek. Igazán mondom nektek: a teljes jutalmukat megkapták.', 'Te azonban, amikor böjtölsz, kend meg a fejedet olajjal, és mosd meg az arcodat,', 'hogy senki ne vegye észre, hogy böjtölsz, kivéve Atyádat, akit nem látsz! És Atyád aki látja, amit titokban teszel, megjutalmaz majd.”', '„Ne a földön gyűjtsetek magatoknak kincseket! Itt a moly és a rozsda mindent elpusztít, vagy betörnek a tolvajok és ellopják azokat!', 'Inkább a mennyben gyűjtsetek magatoknak kincseket, mert ott sem moly, sem rozsda nem pusztít, és tolvajok sem törnek be, hogy ellopják azokat!', 'Mert ahol a kincsed van, ott van a szíved is.”', '„A test lámpása a szem. Ezért ha a szemed egészséges, az egész tested világosságban lesz.', 'Ha viszont a szemed rossz, az egész tested sötétségben lesz. És ha a világosság, ami benned van, valójában sötétség, milyen nagy akkor a sötétség?”', '„Senki sem szolgálhat két urat egyszerre. Hiszen vagy gyűlöli az egyiket, és a másikat szereti, vagy ragaszkodik az egyikhez, a másikat pedig megveti. Nem szolgálhattok tehát Istennek és a pénznek egyszerre!” (pénz Szó szerint: „mammon” (szemita szó), jelentése: „pénz”, „gazdagság”.)', '„Ezért azt mondom nektek: Ne aggódjatok életetekért, hogy mit fogtok enni és inni, se testetek miatt, hogy mibe fogtok öltözködni! Hiszen értékesebb az élet, mint az étel. A test is értékesebb, mint a ruha.', 'Figyeljétek meg az égi madarakat! Nem vetnek, nem aratnak, élelmet sem gyűjtenek magtárba — mennyei Atyátok mégis táplálja őket. Ti pedig sokkal értékesebbek vagytok, mint ők!', 'Ki tudná közületek aggódásával akár csak egy órával is meghosszabítani az életét?', 'Miért aggódtok a ruhák miatt? Nézzétek a mezei liliomokat: milyen szépen növekednek, pedig nem fáradoznak és nem készítenek ruhát maguknak!', 'Mégis azt mondom nektek, Salamon legnagyobb dicsőségében sem öltözködött olyan szépen, mint ezek közül bármelyik.', 'Ha tehát a mező füvét, amely ma itt van, holnap pedig tűzre dobják, így öltözteti Isten, mennyivel inkább fog titeket öltöztetni, kishitűek!', 'Ne aggódjatok tehát és ne kérdezgessétek: »Mit fogunk enni, és mit fogunk inni?«, és azt se, hogy »Mit veszünk fel?«', 'A nem zsidó emberek kérdezgetik ezeket. Mennyei Atyátok tudja, hogy mindezekre szükségetek van.', 'Keressétek először Isten királyságát és az ő igazságát, és ráadásként ezek is mind megadatnak nektek.', 'Ne aggódjatok tehát a holnap miatt, mert a holnap majd aggódik magáért! Elég minden napnak a maga baja.”'], ['„Ne ítéljetek, hogy titeket se ítéljenek majd el!', 'Amilyen ítélettel ítéltek, olyan ítélettel ítélnek majd titeket is. Amilyen mértékkel mértek másoknak, olyan mértékkel mérnek majd nektek is.', 'Miért látod meg a szálkát testvéred szemében, ha a saját szemedben még a gerendát sem veszed észre?', 'Hogyan mondhatod testvérednek: »Engedd meg, hogy kivegyem a szálkát a szemedből!«, amikor a te szemedben egy gerenda van!', 'Képmutató! Először vedd ki a gerendát a saját szemedből! Azután majd elég tisztán látsz ahhoz, hogy kivehesd a szálkát a testvéred szeméből!', 'Ne adjátok oda a szent dolgokat a kutyáknak, és ne szórjátok oda gyöngyeiteket a disznóknak. Mert megtörténhet, hogy lábukkal széttapossák azokat, és a kutyák megfordulva benneteket is széttépnek!”', '„Kérjetek, és kaptok! Keressetek, és találtok! Zörgessetek, és az ajtó kinyílik előttetek!', 'Mert mindenki, aki kér, kap. Aki keres, talál, és aki zörget, annak ajtót nyitnak.', 'Vagy talán van köztetek olyan ember, aki követ ad a fiának, amikor az kenyeret kér tőle?', 'Vagy ha halat kér, kígyót ad neki?', 'Ha tehát még ti is — bár gonoszak vagytok — tudtok jó ajándékot adni gyermekeiteknek, mennyivel inkább ad majd mennyei Atyátok jó ajándékokat azoknak, akik kérik tőle!”', '„Ezért amit szeretnétek, hogy veletek tegyenek az emberek, azt tegyétek ti is velük! Ez a törvény és a próféták tanításának lényege.”', '„A szűk kapun menjetek be! Mert tágas az a kapu, és széles az az út, amely a pusztulásba vezet, és sok ember jár rajta.', 'De szűk az a kapu, és keskeny az az út, amely az örök életre vezet, és kevesen találják meg azt.”', '„Óvakodjatok a hamis prófétáktól, akik odajönnek hozzátok és úgy néznek ki, mint a bárányok!', 'Gyümölcseikről ismerhetitek fel őket. Nem szedhetünk tüskebokorról szőlőt vagy bogáncskóróról fügét.', 'Ugyanígy minden jó fa jó gyümölcsöt érlel, a rossz fa pedig rossz gyümölcsöt terem.', 'A jó fa nem terem rossz gyümölcsöt, és a rossz fa sem hoz jó gyümölcsöt.', 'Minden fát, amelyik nem hoz jó gyümölcsöt, kivágnak és tűzre dobnak.', 'Tehát gyümölcseikről ismeritek fel őket.', 'Nem mindenki fog bemenni a mennyek királyságába, aki azt mondja nekem: »Uram, Uram!« Csak az, aki megteszi az én mennyei Atyám akaratát.', 'Sokan mondják majd nekem azon a napon: »Uram, Uram! Hiszen a te nevedben prófétáltunk. A te nevedben űztünk ki gonosz szellemeket. És a te nevedben tettünk sok csodát!«', 'Én akkor világosan megmondom nekik: »Soha nem ismertelek titeket. Menjetek el tőlem, ti gonosztevők!«”', '„Mindenki, aki meghallgatja szavaimat, és meg is teszi azokat, olyan, mint a bölcs ember, aki sziklára építette a házát.', 'Esett az eső, jött az árvíz, fújt a szél, és rátört a házra. De az nem dőlt össze, mert sziklára alapozták.', 'Mindenki, aki csak hallgatja a szavaimat, de nem engedelmeskedik azoknak, olyan, mint a bolond ember, aki homokra építette a házát.', 'Esett az eső, árvíz lett, fújt a szél, és rátört a házra. Az pedig összedőlt, és teljesen elpusztult.”', 'Ezzel Jézus befejezte a beszédét, a tömeg pedig csodálkozott a tanításán.', 'Ugyanis nem úgy tanította őket, mint a törvénytanítók, hanem úgy, mint akinek hatalma van.'], ['Miután Jézus lejött a hegyről, nagy tömeg követte őt.', 'Odament hozzá egy leprás, leborult előtte, és ezt mondta: „Uram, ha akarod, te meg tudsz engem gyógyítani!”', 'Akkor Jézus kinyújtotta a kezét, megérintette őt, és így szólt: „Akarom. Gyógyulj meg!” Ő pedig azonnal meggyógyult a leprából.', 'Ezután így szólt hozzá Jézus: „Ne beszélj erről senkinek! Inkább menj el, mutasd meg magadat a papnak, majd Mózes törvénye szerint vidd el ajándékodat. Ez lesz a bizonyíték nekik arra, hogy meggyógyultál!” (mutasd meg magadat a papnak Mózes törvénye szerint a papnak kell megítélnie, hogy a zsidó ember meggyógyult-e a leprából.)', 'Amikor Jézus Kapernaumba ért, egy százados lépett hozzá és segítségért könyörögött:', '„Uram, a szolgám bénán fekszik otthon, és nagy fájdalmai vannak.”', '„Megyek, és meggyógyítom” — válaszolta Jézus.', 'A százados azonban így szólt: „Uram, nem érdemlem meg, hogy belépj az otthonomba. Csak szólj, és meggyógyul a szolgám.', 'Hiszen én is mások hatalma alatt álló ember vagyok, és vannak katonáim, akiknek én parancsolok. Ha azt mondom az egyiknek: »Menj el!«, az el is megy. Vagy ha szólok egy másiknak: »Gyere ide!«, az odajön. És ha azt mondom a szolgámnak: »Tedd ezt!«, az meg is teszi.”', 'Jézus, amikor ezt meghallotta, elcsodálkozott és így szólt azokhoz, akik vele voltak: „Igazán mondom nektek: Nem találtam ilyen nagy hitet egész Izraelben.', 'Bizony sokan jönnek majd el keletről és nyugatról, akik együtt ülnek asztalhoz Ábrahámmal, Izsákkal és Jákóbbal a mennyek királyságában.', 'De azokat, akiket a királyság illetne, hogy legyen, kidobják a külső sötétségbe. Ott lesz majd sírás és fogcsikorgatás.”', 'Majd a századoshoz fordulva így szólt Jézus: „Menj! Történjen minden úgy, ahogy hitted!” És még abban az órában meggyógyult a szolgája.', 'Amikor Jézus Péter házába ment, látta, hogy annak anyósa lázasan fekszik.', 'Jézus megérintette az asszony kezét, és a láz elhagyta őt. Ezután az asszony felkelt, és szolgálni kezdett neki.', 'Amikor beesteledett, sok olyan embert vittek hozzá, akikben gonosz szellem volt. Jézus pedig szavával űzte ki a gonosz szellemeket, és minden beteget meggyógyított.', 'Így teljesedett be, amit Ézsaiás próféta mondott: „Ő vette el gyengeségeinket, és ő hordozta betegségeinket.” Ézs 53:4', 'Amikor Jézus meglátta az őt körülvevő tömeget, parancsot adott a tanítványainak, hogy menjenek át a tó túlsó partjára.', 'Ekkor azonban egy törvénytanító lépett hozzá, és így szólt: „Mester, én mindenhová követni foglak téged.”', 'Jézus így válaszolt neki: „A rókáknak van barlangjuk, a madaraknak van fészkük, de az Emberfiának nincs hol lehajtania a fejét.”', 'Egy másik tanítványa azt mondta neki: „Uram, engedd meg, hogy előbb elmenjek, és eltemessem apámat!”', 'Jézus azonban így válaszolt neki: „Te csak kövess engem, és hagyd, hogy a holtak eltemessék saját halottaikat!”', 'Jézus hajóba szállt, tanítványai pedig követték őt.', 'Hirtelen akkora vihar támadt a tavon, hogy a hullámok szinte elborították a hajót. De Jézus aludt.', 'Tanítványai odamentek hozzá és felébresztették. Azt mondták: „Uram! Ments meg minket! Mindjárt meghalunk!”', 'Jézus így válaszolt nekik: „Miért féltek? Milyen kevés a hitetek!” Azután felállt, parancsolt a szélnek és a tó vizének, és teljes csend lett.', 'Az emberek csodálkozva kérdezték: „Ugyan, ki lehet ő, hogy még a szél és a tó vize is engedelmeskedik neki?”', 'Amikor Jézus megérkezett a túlsó partra, a gadaraiak földjére, két emberrel találkozott, akikben gonosz szellem volt. A sírokból jöttek elő. Olyan veszélyesek voltak, hogy senki sem tudott azon az úton utazni miattuk. (gadarai Gadara területéről, a Galileai-tó dél-keleti partjáról valósi.)', 'Felkiáltottak: „Mit akarsz tőlünk, Isten Fia? Azért jöttél, hogy idő előtt megkínozz bennünket?”', 'A távolban egy nagy disznónyáj legelt.', 'A gonosz szellemek így kérlelték Jézust: „Ha kiűzöl minket, küldj bennünket abba a disznónyájba!”', '„Menjetek!” — mondta nekik Jézus. Akkor azok kijöttek az emberekből, és belementek a disznókba. Az egész disznónyáj lerohant a meredek lejtőn, egyenesen a tóba, és a vízbe fulladt.', 'Az emberek pedig, akik a disznókat őrizték, elfutottak. Bementek a városba, és mindent elmondtak: azt is, ami azokkal az emberekkel történt, akikben gonosz szellem volt.', 'Erre a város egész lakossága kiment, hogy lássa Jézust. Amikor meglátták, kérték, hogy menjen el arról a vidékről.'], ['Ezután Jézus hajóba szállt, átkelt a tavon, és a saját városába ment.', 'Ott egy bénát vittek hozzá, aki ágyon feküdt. Jézus látta a hitüket, ezért így szólt a bénához: „Bízzál fiam, bűneid meg vannak bocsátva!”', 'Néhány törvénytanító egymás közt ezt mondta: „Ez az ember Istent gyalázza!”', 'Mivel Jézus ismerte a gondolataikat, így szólt hozzájuk: „Miért gondoltok ilyen gonosz dolgot a szívetekben?', 'Szerintetek mi könnyebb? Azt mondani: »Bűneid meg vannak bocsátva«, vagy azt: »Kelj fel, és járj!«?', 'De megmutatom nektek, hogy az Emberfiának van hatalma arra, hogy megbocsássa a bűnöket a földön.” Így szólt a bénához: „Kelj fel, fogd az ágyadat, és menj haza!”', 'A férfi pedig felkelt és hazament.', 'Amikor ezt látták az emberek, félelem töltötte el őket, és dicsőítették Istent, aki ilyen hatalmat adott az embereknek.', 'Amikor Jézus továbbment onnan, meglátott egy Máté nevű férfit, aki a vámnál ült. Jézus ezt mondta neki: „Kövess engem!” Ő pedig felállt, és követte Jézust.', 'Amikor Jézus és tanítványai Máté házában ettek, sok vámszedő és bűnös is odament, és velük együtt evett.', 'Amikor a farizeusok ezt meglátták, így szóltak Jézus tanítványaihoz: „Hogy lehet az, hogy a tanítótok egy asztalnál eszik a vámszedőkkel és a bűnösökkel?”', 'Amikor Jézus ezt meghallotta, így szólt: „Nem az egészségeseknek van szükségük orvosra, hanem a betegeknek.', 'Menjetek, és tanuljátok meg, mit jelent az, hogy »Én irgalmasságot akarok, nem áldozatot!« Nem azért jöttem, hogy igaz embereket hívjak el, hanem hogy bűnösöket.”', 'Majd János tanítványai mentek oda Jézushoz, és megkérdezték tőle: „Miért van az, hogy mi és a farizeusok böjtölünk, a te tanítványaid viszont nem?”', 'Jézus így felelt nekik: „Vajon búsulnak-e a vőlegény barátai, amíg velük van a vőlegény? Eljön majd az az idő, amikor elviszik tőlük a vőlegényt. Akkor majd ők is böjtölnek.', 'Senki nem varr foltot új anyagból régi ruhára, mert egy ilyen folt csak tovább szakítaná az anyagot, és így még nagyobb lenne a szakadás.', 'Senki sem tölt új bort régi tömlőkbe. Hiszen akkor szétszakadnának a tömlők, és a bor is kiömlene. Ehelyett az új bort új tömlőkbe töltik, és így mindkettő megmarad.”', 'Miközben ezt mondta, a zsinagóga egyik vezetője lépett hozzá. Leborult előtte, és így szólt: „Most halt meg a kislányom, de kérlek, gyere, tedd rá a kezedet, és újra élni fog!”', 'Jézus erre útnak indult, és a tanítványaival együtt követte őt.', 'Volt egy asszony, aki már tizenkét éve vérzett. Hátulról odalépett hozzá, és megérintette Jézus ruhájának szélét.', 'Ezt gondolta ugyanis magában: „Elég, ha megérintem a ruháját, és meggyógyulok.”', 'Jézus hátrafordult, ránézett az asszonyra, és így szólt: „Bízzál, leányom, a hited meggyógyított téged!” És az asszony abban a pillanatban meggyógyult.', 'Amikor Jézus a vezető házához ért, meglátta a jajgató tömeget és a temetési zenét játszó embereket.', 'Azonnal rájuk szólt: „Menjetek el innen! A kislány nem halt meg, csak alszik.” De azok kinevették őt.', 'Miután az embereket elküldték, Jézus bement a szobába, megfogta a kislány kezét, és a lány felkelt.', 'Ennek az egész vidéken híre ment.', 'Amikor Jézus továbbment onnan, két vak férfi követte. Így kiáltoztak: „Dávid Fia, segíts rajtunk!”', 'Amikor bement egy házba, utánamentek a vakok is. Jézus megkérdezte őket: „Elhiszitek, hogy meg tudom tenni azt, hogy újra lássatok?” „Igen, Uram!” — válaszolták.', 'Ekkor megérintette a szemüket, és így szólt: „Történjen úgy, ahogyan hittétek!”', 'Erre megnyílt a szemük. Jézus azonban figyelmeztette őket: „Vigyázzatok, hogy senki se tudja meg ezt!”', 'Ők azonban, amikor elmentek onnan, mindenkinek beszéltek Jézusról azon vidéken.', 'Amint ők elmentek, egy olyan embert hoztak hozzá, aki nem tudott beszélni, mert gonosz szellem volt benne.', 'Jézus kiűzte belőle a gonosz szellemet, a néma pedig megszólalt. Az emberek elcsodálkoztak és ezt mondták: „Ilyen hatalmas dolog még soha nem történt Izraelben!”', 'A farizeusok azonban azt mondták: „A gonosz szellemek fejedelmének segítségével űzi ki a gonosz szellemeket.”', 'Jézus bejárt minden várost és falut. Tanított a zsinagógákban, hirdette az Isten királyságáról szóló örömhírt. Meggyógyított mindenfajta betegséget és gyengeséget.', 'Amikor végignézett a tömegen, megsajnálta őket, mert fáradtak és elhagyatottak voltak, mint a pásztor nélküli juhok.', 'Ekkor így szólt tanítványaihoz: „Sok az aratnivaló, de kevés a munkás.', 'Ezért kérjétek az aratás Urát, hogy küldjön még munkásokat az aratásába!”'], ['Jézus magához hívta tizenkét tanítványát. Hatalmat adott nekik arra, hogy kiűzzék a gonosz szellemeket, és meggyógyítsanak minden betegséget és gyengeséget.', 'Ez volt a tizenkét apostol neve: az első Simon, akinek a másik neve Péter volt, és testvére, András. Jakab, a Zebedeus fia, és testvére, János.', 'Fülöp, Bertalan, Tamás és Máté, a vámszedő. Jakab, az Alfeus fia, és Taddeus.', 'Simon, a zélóta, és Iskáriótes Júdás, aki később elárulta őt.', 'Ezt a tizenkét embert küldte ki Jézus. Megparancsolta nekik: „Ne menjetek olyan vidékre, ahol nem zsidó emberek laknak. Ne menjetek be a samáriaiak városaiba!', 'Inkább Izrael népének elveszett juhaihoz menjetek!', 'Menjetek, és hirdessétek: »Elközelített a mennyek királysága!«', 'Gyógyítsátok meg a betegeket! Támasszátok fel a halottakat! Tisztítsátok meg a leprásokat! Űzzétek ki a gonosz szellemeket! Ingyen kaptátok, ezért ingyen is adjátok!', 'Övetekben ne vigyetek se aranyat, se ezüstöt, se rézpénzt!', 'Ne vigyetek az útra tarisznyát, se másik ruhát, se sarut, se botot! A munkás ugyanis megérdemli, hogy gondoskodjanak róla.', 'Ha bementek egy faluba vagy városba, keressetek ott egy arra méltó embert, és maradjatok nála addig, amíg tovább nem mentek!', 'Mikor beléptek a házába, mondjátok: »Béke legyen veletek!«', 'Ha az ott lakók megérdemlik, a békesség, amit kivántok, nyugodjon meg rajtuk. Ha azonban nem érdemlik meg, térjen vissza rátok.', 'Ha valaki nem fogad be titeket, és beszédeteket sem hallgatja meg, menjetek ki annak házából és városából! Még a port is verjétek le a lábatokról!', 'Igazán mondom nektek, még Sodoma és Gomora helyzete is jobb lesz az ítélet napján, mint azé a városé.”', '„Úgy küldelek el most benneteket, mint bárányokat a farkasok közé. Ezért legyetek okosak, mint a kígyók, és ártatlanok, mint a galambok!', 'Az emberekkel legyetek óvatosak, mert bíróság elé visznek titeket, és zsinagógáikban megkorbácsolnak titeket!', 'Kormányzók és királyok elé visznek majd titeket miattam. Ez alkalmat ad majd arra, hogy beszéljetek nekik és a nem zsidó népeknek rólam.', 'Amikor letartóztatnak titeket, ne aggódjatok amiatt, hogy mit és hogyan mondjatok, mert abban a pillanatban megadatik nektek, amit mondanotok kell!', 'Mert valójában nem ti fogtok beszélni, hanem Atyátok Szelleme szól majd rajtatok keresztül.', 'Abban az időben testvér a testvérét adja majd halálra, és apa a gyermekét. A gyermekek pedig szüleik ellen támadnak, hogy megöljék őket.', 'Mindenki gyűlölni fog benneteket miattam. Aki azonban mindvégig kitart, megszabadul.', 'Ha valamelyik városban üldöznek benneteket, meneküljetek egy másikba! Igazán mondom: nem végzitek el ezt a munkát Izrael minden városában, mire az Emberfia visszajön hozzátok.', 'A tanítvány nem nagyobb a mesterénél, a rabszolga sem nagyobb az uránál.', 'Legyen azért elég a tanítványnak, ha olyan mint a mestere, és a rabszolgának, ha olyan, mint az ura. Ha a ház urát Belzebubnak hívják, akkor mennyivel csúnyább néven nevezik a család többi tagját!”', '„Úgyhogy ne féljetek tőlük, mert minden rejtett dolog ki fog tudódni, és minden titok ismertté lesz.', 'Amit most sötétben mondok nektek, a világosságban mondjátok el! És amit most fülbe súgva mondok nektek, azt a háztetőkről hirdessétek!', 'Ne féljetek azoktól, akik csak a testet képesek megölni, a léleknek azonban nem árthatnak! Attól féljetek, aki mind a testet, mind a lelket el tudja pusztítani a pokolban!', 'Ugye két veréb ára egy fillér? Mennyei Atyátok tudta nélkül mégsem pusztulhat el közülük egy sem.', 'Nektek pedig még a hajszálaitok is meg vannak számlálva.', 'Úgyhogy ne féljetek! Ti sok verébnél értékesebbek vagytok!”', '„Aki tehát elismeri az emberek előtt, hogy hisz bennem, arról én is elismerem mennyei Atyám előtt, hogy hozzám tartozik.', 'Aki viszont letagad engem az emberek előtt, azt én is meg fogom tagadni mennyei Atyám előtt.”', '„Ne gondoljátok, hogy azért jöttem, hogy békét hozzak a földre! Nem azért jöttem, hogy békét, hanem hogy kardot hozzak.', 'Azért jöttem, hogy: »szembeállítsam a férfit az apjával, a leányt az anyjával, és a menyet az anyósával.', 'Így az embernek a saját családtagjai lesznek az ellenségei.« Mik 7:6', 'Aki tehát jobban szereti apját vagy anyját, mint engem, az nem érdemli meg, hogy hozzám tartozzon. Aki jobban szereti fiát vagy lányát, mint engem, az nem érdemli meg, hogy hozzám tartozzon.', 'Aki nem veszi fel naponta a keresztjét, és nem követ engem, az ugyancsak nem érdemli meg, hogy hozzám tartozzon.', 'Aki próbálja megtartani az életét, az elveszíti azt. Aki viszont elveszíti az életét miattam, az megtartja.”', '„Aki elfogad titeket, engem fogad el. Aki viszont elfogad engem, az azt fogadja el, aki engem küldött.', 'Aki azért fogad el egy prófétát, mert az próféta, az prófétának járó jutalmat kap. Aki elfogad egy igaz embert, azért, mert az igaz, az igaz embernek járó jutalmat kap.', 'Aki pedig csupán egy pohár friss vizet ad egynek is a legkisebbek közül azért, mert az én tanítványom, igazán mondom nektek, az biztosan jutalmat kap!”'], ['Miután Jézus elmondta ezeket a tizenkét tanítványnak, továbbment onnan, hogy tanítson és hirdesse az igét a környező városokban is.', 'János ekkor börtönben volt. Hallott Krisztus tetteiről, ezért elküldte néhány tanítványát,', 'hogy kérdezzék meg Jézustól: „Te vagy az, akinek el kell jönnie, vagy mást várjunk?”', 'Jézus így válaszolt: „Menjetek vissza Jánoshoz, és mondjátok el neki mindazt, amit hallotok és láttok.', 'Vakok látnak, sánták járnak, leprások gyógyulnak meg. Süketek hallanak, halottak támadnak föl, és a szegények az örömhírt hallgatják.', 'Boldog az, aki el tud fogadni engem.”', 'Amikor elmentek, Jézus Jánosról kezdett el beszélni az embereknek: „Miért mentetek ki a pusztába? Hogy széltől hajlongó nádszálat lássatok?', 'Vagy talán azért mentetek ki, hogy drága ruhába öltözött férfit lássatok? De hiszen a drága ruhákban járó emberek királyi palotákban laknak.', 'Akkor viszont kivel akartatok találkozni? Talán egy prófétával? Igazán mondom nektek: nagyobbat láttatok egy prófétánál!', 'Mert őróla mondja az Írás: »Elküldöm követemet, aki előtted jár, hogy utat készítsen neked.« Mal 3:1', 'Igazán mondom, hogy Bemerítő János a legnagyobb azok között, akik valaha is megszülettek erre a világra. A mennyek királyságában azonban a legkisebb is nagyobb nála.', 'Bemerítő János megjelenésétől mostanáig a mennyek királysága erőteljesen halad előre, és vannak olyanok, akik erőszakkal próbálják meg a hatalmukba keríteni.', 'János idejéig hirdette ezt minden próféta és a törvény is.', 'Ha készen álltok elfogadni: ő Illés, akinek el kellett jönnie.', 'Akinek van füle, hallja!', 'Ugyan kihez is hasonlítsam ezt a nemzedéket? A piactéren ülő gyerekekhez hasonlítanak, akik így kiáltanak:', '»Furulyáztunk nektek, de nem táncoltatok. Siratót énekeltünk, de nem sírtatok.«', 'Eljött János, aki nem evett és nem ivott. Azt mondjátok, hogy gonosz szellem van benne.', 'Eljött az Emberfia, aki ugyanúgy evett és ivott, mint mások. Erre ezt mondjátok: »Nézzétek, milyen falánk és iszákos ember! Vámszedők és a bűnösök barátja!« De a bölcsességet az eredményei igazolják.”', 'Ezután elkezdte meginteni azokat a városokat, amelyekben a legtöbb csodát tette. Megintette őket mert nem változtatták meg a gondolkodásukat és az életüket:', '„Rossz lesz neked, Korazin népe! Rossz lesz nektek, Bétsaida lakói! Mert ha Tíruszban és Szidónban történtek volna azok a csodák, amelyeket ti láttatok, az ő lakóik már régen megváltoztatták volna életüket. Már rég zsákruhában ülnének, fejükre hamut szórnának, hogy ezzel is kifejezzék, mennyire bánják a bűneiket.', 'Igazán mondom nektek: Tírusz és Szidón népének elviselhetőbb lesz a sorsa az ítélet napján, mint nektek.', 'És te, Kapernaum, azt hiszed, hogy a mennybe emelkedsz? A pokolba kerülsz. Mert ha Sodomában történtek volna meg azok a csodák, amelyeket ti láttatok, megmaradt volna a mai napig.', 'Igazán mondom nektek: Sodoma népének elviselhetőbb lesz a sorsa az ítélet napján, mint nektek.”', 'Akkor Jézus ezt mondta: „Dicsőítelek, Atyám, menny és föld Ura, hogy ezeket az igazságokat elrejtetted a bölcsek és értelmesek elől, de megmutattad azoknak, akik olyanok, mint a kisgyermekek.', 'Igen, és mindezt azért tetted, Atyám, mert így tetszett neked.”', '„Az én Atyám mindent nekem adott. Nem ismeri senki a Fiút, csak az Atya. De az Atyát sem ismeri senki, csakis a Fiú, és az, akinek a Fiú ki akarja jelenteni.', 'Gyertek hozzám mindnyájan, akik elfáradtatok és meg vagytok terhelve! Én nyugalmat adok nektek.', 'Azt az igát vegyétek fel, amit én adok rátok. Tanuljatok tőlem, mert én szelíd és alázatos szívű vagyok, és nyugalmat találtok a lelketeknek.', 'Mert az én igám könnyű, és az a teher, amit én teszek rátok, nem nehéz.”'], ['Akkoriban, egy szombati napon Jézus gabonaföldeken sétált keresztül. Tanítványai megéheztek, tépkedni kezdték a kalászokat, és megették.', 'Amikor a farizeusok ezt meglátták, így szóltak Jézushoz: „Nézd csak a tanítványaidat! Olyat tesznek, amit szombaton nem szabad tenni.”', 'Erre Jézus ezt kérdezte tőlük: „Nem olvastátok, hogy mit tett Dávid, amikor ő és a vele levők megéheztek?', 'Bement Isten házába, és megette az Úrnak felajánlott kenyereket, amelyeket sem neki, sem a vele levőknek nem lett volna szabad megenni, hanem csak a papoknak.', 'Vagy nem olvastátok a törvényben, hogy szombatonként a papok a templomban megszegik a szombatra vonatkozó törvényt, és ezzel mégsem tesznek semmi rosszat?', 'Igazán mondom nektek: nagyobb van itt a templomnál!', 'Ha megértettétek volna, mit jelent ez: »Irgalmasságot akarok tőletek, és nem áldozatot«, akkor most nem ítéltétek volna el ezeket az embereket, akik semmi rosszat nem tettek.', 'Mert az Emberfia úr a szombat fölött is.”', 'Ezután Jézus elment onnan, és bement a zsinagógájukba.', 'Volt ott egy béna kezű férfi. Az emberek megkérdezték Jézust: „Szabad-e szombaton gyógyítani?” Ezt azért kérdezték tőle, mert okot akartak találni arra, hogy vádolhassák.', 'De ő azt mondta nekik: „Ha valakinek közületek van egy juha, és az egy szombati napon beleesik egy gödörbe, ti vajon nem húznátok ki onnan?', 'Mennyivel értékesebb az ember a juhnál! Tehát szombaton is szabad jót tenni.”', 'Ezután a beteg férfihoz fordulva így szólt: „Nyújtsd ki a kezedet!” Ő pedig kinyújtotta, és ez a keze is éppen olyan egészséges lett, mint a másik.', 'A farizeusok kimentek onnan, és eltervezték, hogy megölik Jézust.', 'Amikor Jézus ezt megtudta, elment onnan. Sokan követték őt, és ő mindnyájukat meggyógyította.', 'Azt azonban megtiltotta nekik, hogy másoknak beszéljenek róla.', 'Így teljesedett be, amit Ézsaiás próféta mondott:', '„Itt van az én szolgám, akit kiválasztottam, akit szeretek, és akiben gyönyörködöm. Szellememet adom neki, és ítéletet hirdet majd a nemzeteknek.', 'Nem vitatkozik és nem kiabál. Az emberek nem hallják a hangját az utcán.', 'A megrepedt nádat nem töri el, a pislákoló lámpást nem oltja ki, amíg ítélete győzelemre nem jut.', 'A nemzetek benne fognak reménykedni.” Ézs 42:1-4', 'Ezután egy vak és néma férfit vittek hozzá, akiben gonosz szellem volt. Jézus meggyógyította őt, és a férfi beszélni kezdett és látott.', 'Az egész tömeg csodálkozott ezen, és ezt mondták: „Csak nem ő Dávid Fia?”', 'Amikor a farizeusok ezt meghallották, így szóltak: „Ez az ember Belzebubnak, a gonosz szellemek fejedelmének erejével űzi ki a gonosz szellemeket.”', 'Mivel Jézus tudta, mit gondoltak, így szólt hozzájuk: „Minden királyság, amelyben megosztottság van, és amely önmaga ellen harcol, elpusztul. Megsemmisül minden város és család is, amelyben megosztottság van, és amely önmaga ellen harcol.', 'Ha tehát Sátán a saját gonosz szellemeit űzi ki, akkor ez azt jelenti, hogy meghasonlott önmagával. Akkor viszont hogyan maradhat meg a királysága?', 'Ezért ha én Belzubub erejével űzöm ki a gonosz szellemeket, akkor a ti követőitek kinek az erejével űzik ki őket? Ők maguk fogják majd bebizonyítani, hogy tévedtetek!', 'Ha azonban Isten Szellemével űzöm ki a gonosz szellemeket, akkor már eljött hozzátok Isten királysága.', 'Ha valaki be akar törni az erős ember házába, hogy elrabolja a vagyonát, előbb meg kell kötöznie az erős embert. Csak ezután rabolhatja őt ki.', 'Aki nincs velem, ellenem van. Aki nem velem dolgozik, ellenem dolgozik.', 'Ezért azt mondom nektek: mindenfajta bűn és gyalázkodás meg lesz bocsátva az embereknek. De aki a Szent Szellemet gyalázza, nem nyer bocsánatot.', 'Ha valaki az Emberfia ellen beszél, bocsánatot nyer, aki azonban a Szent Szellem ellen szól, az sem ebben a világban, sem az eljövendőben nem nyerhet bocsánatot.”', '„Ha jó gyümölcsöt szeretnétek, jó fára van szükségetek. Ha rossz fátok van, rossz lesz a gyümölcse is. Egy fát a gyümölcséről lehet felismerni.', 'Mérges kígyók! Hogyan is mondhatnátok jó dolgokat, amikor gonoszak vagytok? Hiszen azt mondja az ember, amivel tele van a szíve.', 'A jó ember szívében jó dolgok vannak elraktározva, és azokból hoz elő jó dolgokat. A gonosz ember szívében viszont gonoszság van, és abból hoz elő rossz dolgokat.', 'Mondom nektek: az ítélet napján minden felesleges szóról számot kell majd adni, amit valaha kimondott az ember.', 'A szavaid alapján fognak ártatlannak vagy bűnösnek ítélni.”', 'Ekkor megszólította Jézust néhány farizeus és törvénytanító: „Tanító, mutass nekünk egy jelet!”', 'Jézus így válaszolt: „Ez a gonosz és bűnös nemzedék jelet szeretne látni, de nem kapnak más jelet, csak Jónás próféta jelét.', 'Mert ahogyan Jónás három nap és három éjjel volt a nagy hal gyomrában, az Emberfia is három nap és három éjjel lesz a föld belsejében.', 'Amikor Ninive népe együtt áll ítélet elé ezzel a nemzedékkel, ők majd elítélik ezt a nemzedéket, hiszen ők megváltoztatták életüket válaszul Jónás üzenetére. Most pedig nagyobb van itt, mint Jónás!', 'Dél királynője együtt áll majd ítélet elé ezzel a nemzedékkel, és ő is elítéli ezt a nemzedéket, hiszen ő a föld másik végéről jött el, hogy meghallgassa Salamon bölcsességét. Most pedig nagyobb van itt, mint Salamon.”', '„Amikor egy gonosz szellem kimegy valakiből, száraz helyeken vándorol, nyugalmat keres, de nem talál.', 'Akkor így szól: »Visszamegyek házamba, ahonnan kijöttem.« Amikor odaér, üresen, kisöpörve, sőt feldíszítve találja azt.', 'Erre kimegy, és hoz magával hét másik szellemet, akik még nála is gonoszabbak. Mind bemennek oda, és ott laknak. Így aztán ennek az embernek rosszabb lesz a későbbi állapota, mint az előző volt. Bizony, így jár ez a gonosz nemzedék is!”', 'Jézus még beszélt az emberekhez, amikor anyja és testvérei megálltak odakinn. Beszélni akartak vele.', 'Valaki szólt neki: „Anyád és testvéreid kinn állnak, és beszélni akarnak veled!”', 'Jézus így válaszolt neki: „Ki az én anyám, és kik a testvéreim?”', 'Azután pedig tanítványaira mutatott, és ezt mondta: „Itt van az én anyám, és itt vannak az én testvéreim!', 'Aki cselekszi az én Atyám akaratát, az az én fivérem, nővérem és anyám.”'], ['Aznap Jézus kiment a házból, és leült a tó partján.', 'Sok ember gyűlt össze körülötte, ezért hajóba szállt és leült, az emberek pedig a parton maradtak.', 'Sok mindenre történetek segítségével tanította őket: „Kiment egy magvető vetni.', 'Vetés közben néhány mag az út szélére esett. Odarepültek a madarak, és megették a magokat.', 'Volt olyan mag, amely köves talajra hullott, ahol nem nagyon volt termőföld. Ez gyorsan kikelt, mert nem volt mélyen a földben.', 'Amikor azonban a nap fölkelt, megégette, és mivel nem volt mély gyökere, kiszáradt.', 'Volt olyan mag is, amely tövisek közé hullott. Amikor aztán a tövisek megnőttek, megfojtották.', 'Néhány mag azonban jó földbe esett, és termést hozott. Az egyik százszorosat, a másik hatvanszorosat, ismét másik pedig harmincszorosat.', 'Akinek van füle, hallja!”', 'Odamentek Jézushoz a tanítványai, és megkérdezték tőle: „Miért használsz történeteket, amikor az embereket tanítod?”', 'Ő így válaszolt: „Nektek megadatott, hogy megismerjétek Isten királyságának titkait, nekik azonban nem.', 'Akinek van, az még többet kap, hogy bőséggel legyen neki. Akinek azonban nincs, attól még azt is elveszik, amije eddig volt.', 'Azért tanítom őket történetek segítségével, mert néznek ugyan, de nem látnak, hallanak ugyan, de nem hallgatják és nem értik meg, amit mondok.', 'Beteljesedik majd rajtuk, amiről Ézsaiás így prófétált: »Hallani fogtok, de nem értetek, néztek ugyan, de nem láttok.', 'Mert megkeményedett e nép szíve. Fülükkel nehezen hallanak, és becsukták szemüket. Ezt azért tették, hogy ne lássanak a szemükkel, ne halljanak a fülükkel, vagy ne értsenek a szívükkel, hogy ne forduljanak hozzám, hogy meggyógyítsam őket.« Ézs 6:9-10', 'Ti azonban boldogok vagytok, mert a szemetek lát, és a fületek hall.', 'Igazán mondom nektek: sok próféta és igaz ember szerette volna látni azt, amit ti láttok, de nem látta. Szerették volna hallani azt, amit ti hallotok, de nem hallotta.”', '„Most pedig hallgassátok meg a magvetőről szóló történet magyarázatát!', 'Aki hallja az Isten királyságáról szóló tanítást, de nem érti meg, ahhoz eljön a gonosz, és elrabolja tőle mindazt, amit a szívébe ültettek. Olyan ez, mint az a mag, amely az útra esett.', 'A köves talajba esett mag olyan, mint az az ember, aki meghallgatja a tanítást, és azonnal örömmel fogadja.', 'De mivel nem gyökerezik meg benne, csak egy rövid ideig marad meg. Ezért amikor nehézség vagy üldöztetés éri az ige miatt, azonnal elveszti a hitét.', 'A tövisek közé esett mag pedig olyan, mint az az ember, aki meghallgatja ugyan a tanítást, de a világ dolgai és a gazdagság csábítása megfojtják benne az igét. Így aztán nem terem gyümölcsöt.', 'Végül pedig a jó talajba vetett mag olyan, mint az az ember, aki hallja az igét, és meg is érti azt. Termést hoz: az egyik százszorosat, a másik hatvanszorosat, ismét másik pedig harmincszorosat.”', 'Egy másik történetet is mondott nekik: „A mennyek királysága olyan, mint az az ember, aki jó magot vetett a szántóföldjébe.', 'Amikor mindenki aludt, eljött az ellensége, és mérgező gyomnövényt vetett a búza közé, majd elment.', 'Amikor a vetés felnőtt és kialakultak a kalászok, láthatóvá vált a gyom is.', 'A szolgák ekkor odamentek a gazdához, és megkérdezték tőle: »Uram! Ugye jó magot vetettél a földedbe? Akkor hogyan került bele a gyom?«', 'A gazda így válaszolt: »Ellenség tette ezt.« A szolgák tovább kérdezték: »Akarod, hogy kihúzgáljuk a gyomot?«', '»Ne tegyétek — válaszolta —, mert amikor kihúzzátok, vele együtt a búzát is kitéphetitek!', 'Hagyjátok csak együtt nőni mindkettőt az aratásig! Amikor aztán eljön az aratás ideje, szólok majd az aratóknak: Először szedjétek össze a gyomot, és kössétek össze az elégetéshez! A búzát pedig gyűjtsétek a raktáramba!«”', 'Ezután egy másik történetet is elmondott nekik: „A mennyek királysága olyan, mint a mustármag, amelyet egy ember fogott, és elvetett a földjébe.', 'Ez a mag a legkisebb minden mag közül. De amikor felnő, nagyobb minden kerti növénynél. Fa lesz belőle; rászállnak a madarak, és fészket raknak az ágai között.”', 'Elmondott nekik egy másik hasonlatot is: „A mennyek királysága olyan, mint a kovász, amelyet egy asszony belekevert három mérce lisztbe. Az egész tészta megkelt tőle.”', 'Jézus mindent történetek segítségével mondott el a tömegnek. Soha semmit sem mondott nekik történetek nélkül.', 'Ez azért történt így, hogy beteljesedjen, amit Isten a prófétán keresztül mondott: „Történeteket mondok el, és olyan titkokról beszélek, amelyek a világ teremtése óta el voltak rejtve.” Zsolt 78:2', 'Ezután Jézus elküldte a tömeget, és hazament. Tanítványai odamentek hozzá, és így kérlelték: „Magyarázd el nekünk a szántóföldön nőtt konkoly történetét!”', 'Jézus így válaszolt: „Aki a jó magot veti, az az Emberfia.', 'A szántóföld a világ. A jó mag azokat jelképezi, akik Isten királyságába tartoznak. A konkoly pedig azokat, akik a Gonoszhoz tartoznak.', 'Az ellenség, aki a konkolyt veti, az ördög. Az aratás e világ vége, az aratók pedig az angyalok.', 'Ahogyan a konkolyt összeszedik és tűzre vetik, úgy fog történni ez a világ végén is.', 'Az Emberfia el fogja küldeni az angyalait, akik összegyűjtenek királyságából mindenkit, aki bűnbe viszi az embereket. És összegyűjtenek mindenkit, aki gonosz dolgokat tesz.', 'Ezeket az embereket tüzes kemencébe dobják, ahol sírás és fogcsikorgatás lesz.', 'Ekkor az igazak mennyei Atyjuk királyságában ragyognak majd, mint a nap. Akinek van füle, hallja!” Történet a kincsről és az igazgyöngyről', '„A mennyek királysága olyan, mint a szántóföldben elásott kincs, amelyet egy ember megtalált, és újra elásott. Ezután pedig örömmel elment, eladta mindenét, amije volt, hogy megvehesse ezt a szántóföldet.', 'A mennyek királysága a kereskedőhöz is hasonlít, aki igazgyöngyöket keresett.', 'Amikor egyszer egy nagyon értékes gyöngyre talált, elment, eladta mindenét, amije volt, és megvette azt.”', '„Olyan a mennyek királysága, mint a tengerbe vetett háló, amely összegyűjtött mindenféle halat.', 'Amikor a háló megtelt, a halászok kihúzták a partra. Ezután leültek, és a jókat edényekbe gyűjtötték, a rosszakat pedig kidobták.', 'Így lesz majd a világ végén is, amikor eljönnek az angyalok, hogy kiválasszák a gonoszokat az igazak közül.', 'A gonoszokat tüzes kemencébe dobják, ahol sírás és fogcsikorgatás lesz.”', '„Megértettétek mindezeket?” — kérdezte Jézus. „Igen” — felelték a tanítványai.', 'Erre ő így folytatta: „Ezért minden törvénytanító, aki a mennyek királyságáról tanul, az olyan gazdához hasonlít, aki újat és régit hoz elő raktárából.”', 'Miután Jézus befejezte ezt a történetet, elment arról a helyről.', 'Visszatért a saját városába, és ott tanította az embereket a zsinagógában. Mindenki csodálkozva kérdezgette: „Honnan van ilyen bölcsessége és csodatevő ereje?', 'Hát nem az ács fia ő? Tudjuk, hogy anyját Máriának hívják, testvérei pedig Jakab, József, Simon és Júdás.', 'Húgai is mind itt élnek közöttünk. Honnan kapta hát mindezeket?”', 'És nem tudták őt elfogadni. De Jézus így szólt hozzájuk: „Egy prófétát mindenhol tisztelnek, csak a saját hazájában és családjában nem.”', 'Nem is tett ott sok csodát a hitetlenségük miatt.'], ['Abban az időben Heródes, a negyedes fejedelem is hallott Jézusról.', 'Így szólt a szolgáihoz: „Biztosan ő Bemerítő János. Talán feltámadt a halálból, és azért van ilyen csodatevő ereje.”', 'Heródes ugyanis elfogatta Jánost, megbilincseltette és börtönbe záratta őt Heródiás miatt. Heródiás Fülöpnek, Heródes testvérének volt a felesége.', 'János ezt mondogatta Heródesnek: „Nem helyes, hogy együtt élsz vele!”', 'Ezért Heródes meg akarta őt öletni. De félt a néptől, mert Jánost prófétának tartották.', 'Amikor azonban eljött Heródes születésnapja, Heródiás lánya táncolt a vendégek előtt. Ez annyira tetszett Heródesnek,', 'hogy esküvel ígérte meg: bármit megad neki, amit csak kér tőle.', 'Erre ő anyja tanácsára így válaszolt: „Add ide nekem Bemerítő János fejét egy tálon!”', 'Bár a király elszomorodott, esküje és a vendégek miatt is megparancsolta, hogy teljesítsék a kérést.', 'Embereket küldött tehát, és lefejeztette Jánost a börtönben.', 'Elhozták János fejét egy tálon. Odaadták a lánynak, aki odavitte azt az anyjának.', 'Később eljöttek János tanítványai a holttestért, és eltemették. Ezután pedig elmentek Jézushoz, hogy elmondják neki, mi történt.', 'Amikor Jézus meghallotta mindezt, hajóba szállt. Elindult egy elhagyatott helyre, hogy egyedül legyen. A nép azonban megtudta, hová megy, és gyalog utánaindult a városokból.', 'Amikor kiszállt a hajóból és meglátta a sok embert, megsajnálta őket, és meggyógyította a betegeiket.', 'Mikor már esteledett, odamentek hozzá a tanítványai, és így szóltak: „Lakatlan ez a hely, és késő van már. Küldd el az embereket, hogy elmehessenek a falvakba, és ennivalót vehessenek maguknak!”', 'Jézus azonban így válaszolt: „Nem kell elmenniük. Ti adjatok nekik enni!”', 'Erre ők így válaszoltak: „Nincs nálunk más, csak öt kenyér és két hal.”', '„Hozzátok ide!” — mondta Jézus.', 'Ezután szólt az embereknek, hogy üljenek le a fűre. Kezébe vette az öt kenyeret és a két halat. Felnézett az égre és hálát adott Istennek. Ezután megtörte a kenyereket, odaadta a tanítványainak, a tanítványai pedig az embereknek.', 'Mindenki evett és jóllakott. Ezután a tanítványok tizenkét kosár maradékot gyűjtöttek össze.', 'Körülbelül ötezer férfi evett, az asszonyokat és a gyermekeket nem számítva.', 'Közvetlenül ez után megparancsolta a tanítványainak, hogy szálljanak hajóba. Arra kérte őket, hogy amíg ő hazaküldi az embeket, addig ők menjenek előre, át a túlsó partra.', 'Miután a nép elment, Jézus felment a hegyre, hogy egyedül imádkozzon. Mire beesteledett, már teljesen egyedül volt ott.', 'A hajó ekkor már távol volt a parttól, és a hullámok dobálták, mivel ellenszél fújt.', 'Reggel három és hat óra között Jézus a vízen járva odament hozzájuk.', 'Amikor a tanítványok észrevették, hogy a tó vizén jár, megijedtek. „Kísértet!” — kiáltozták félelmükben.', 'Jézus azonban rögtön megszólította őket: „Bízzatok! Én vagyok. Ne féljetek!”', 'Erre Péter így válaszolt: „Uram, ha tényleg te vagy az, adj parancsot nekem, hogy menjek oda hozzád a vízen!”', '„Gyere!” — felelte Jézus. Péter ki is lépett a hajóból, és a vízen járva elindult Jézus felé.', 'Amikor azonban látta, hogy milyen erősen fúj a szél, megijedt. Kezdett elsüllyedni, és így kiáltott: „Ments meg, Uram!”', 'Jézus azonnal felé nyújtotta a kezét, megfogta őt és így szólt: „Kishitű, miért kételkedtél?”', 'Miután beszálltak a hajóba, elállt a szél.', 'Akik pedig a hajóban voltak, leborultak előtte és ezt mondták: „Valóban Isten Fia vagy!”', 'Miután átkeltek a tavon, Genezáretbe értek.', 'Az ott lakók azonban felismerték őt, és mindenfelé elhíresztelték, hogy ott van. Így aztán minden beteget odavittek hozzá,', 'és arra kérték, hogy legalább a ruhája szélét érinthessék. Aki csak megérintette, meggyógyult.'], ['Ekkor Jeruzsálemből érkezett farizeusok és törvénytanítók jöttek Jézushoz. Megkérdezték:', '„Miért nem tartják meg a tanítványaid őseink tanítását? Ugyanis evés előtt nem mosnak kezet.”', 'Jézus így válaszolt nekik: „Ti miért nem tartjátok meg Isten parancsolatát a hagyományotok miatt?', 'Isten ugyanis ezt mondta: »Tiszteld apádat és anyádat«. És: »Meg kell halnia annak, aki apját vagy anyját sértegeti!«', 'Ti pedig azt tanítjátok, hogy az ember mondhatja ezt az apjának vagy anyjának: »Van valamim, amit neked adhatnék, hogy segítsek neked, de már Istennek ajánlottam.«', 'Azt tanítjátok, hogy ilyen esetben nem kell tisztelnie az apját. Így aztán a hagyományotok miatt érvénytelenné teszitek Isten igéjét.', 'Képmutatók! Ézsaiás helyesen prófétálta rólatok:', '»Ez a nép csak szájával tisztel engem, a szíve azonban távol van tőlem.', 'A nekem adott tiszteletük nem ér semmit, mert olyan tanításokat tanítanak, amelyek emberi parancsolatok.«” Ézs 29:13 (Szeptuaginta)', 'Ezután magához hívta az embereket, és ezt mondta nekik: „Figyeljetek rám, és értsétek meg, amit mondok!', 'Nem az szennyezi be az embert, ami bemegy a száján, hanem az, ami kijön rajta.”', 'Ekkor odamentek hozzá a tanítványai és megkérdezték tőle: „Tudod, hogy a farizeusokat felháborította, amit mondtál?”', '„Minden növényt, amit nem mennyei Atyám ültetett, kitépnek majd” — válaszolta Jézus.', '„Ezért ne is törődjetek velük! Hiszen vakok, akik vakokat vezetnek. Ha viszont egy vak vezet egy másik vakot, akkor bizony mindketten gödörbe esnek.”', 'Erre Péter így kérlelte: „Magyarázd meg nekünk, hogy mit jelent ez a történet!”', '„Hát még ti sem értitek?” — kérdezte Jézus.', '„Nem értitek, hogy ami a szátokon bemegy, az a gyomrotokba megy, azután pedig kiürül onnan?', 'Ami azonban a szájon kijön, az a szívből jön. Az szennyezi be igazán az embert.', 'Mert a szívből jönnek a gonosz gondolatok, gyilkosság, házasságtörés, szexuális bűnök, lopás, hamis tanúskodás és a gonosz beszédek mások ellen.', 'Ezek szennyezik be az embert, és nem az, ha nem mos kezet.”', 'Jézus továbbment onnan Tírusz és Szidón vidékére.', 'Egy kánaánita asszony jött hozzá arról a vidékről, és kiáltozni kezdett: „Segíts rajtam, Uram, Dávid Fia! A lányomban gonosz szellem van, és nagyon szenved tőle!”', 'Jézus egy szót sem szólt hozzá. Tanítványai odamentek hozzá és így kérlelték: „Küldd el őt! Folyton utánunk jön, és kiáltozik!”', 'Jézus így válaszolt: „Az Atya engem csak Izrael elveszett juhaihoz küldött.”', 'Az asszony mégis odajött hozzá. Leborult előtte, és így szólt: „Uram, segíts rajtam!”', 'Jézus így válaszolt: „Nem helyes, ha elvesszük a gyermekektől a kenyeret, hogy odadobjuk a kutyáknak.”', '„Igazad van, Uram!” — válaszolt az asszony. „De még a kutyák is esznek a gazdájuk asztaláról lehulló morzsákból.”', 'Jézus így válaszolt neki: „Asszony, bizony nagy hited van! Legyen tehát úgy, ahogyan akarod.” És abban a pillanatban meggyógyult a lánya.', 'Jézus ezután eltávozott onnan, és a Galileai-tó partjához ment. Ott felment egy hegyre, és leült.', 'Nagy tömeg jött hozzá. Az emberek sántákat, vakokat, bénákat, némákat, és más betegeket vittek hozzá. Letették őket Jézus lába elé, és ő meggyógyította őket.', 'A tömeg elcsodálkozott, amikor látta, hogy a némák megszólalnak, a bénák meggyógyulnak, a sánták járnak, és a vakok látnak, és dicsőítették Izrael Istenét.', 'Jézus magához hívta a tanítványait és így szólt hozzájuk: „Sajnálom ezt a sok embert. Már három napja velem vannak, és nincs mit enniük. Nem szeretném éhesen elküldeni őket, mert biztos, hogy összeesnének útközben.”', '„De hát honnan vehetnénk nekik ezen az elhagyatott helyen annyi kenyeret, hogy ilyen sok embert megetethessünk?” — kérdezték a tanítványok.', 'Jézus megkérdezte tőlük: „Hány kenyeretek van?” „Hét” — válaszolták — „és néhány kisebb halunk.”', 'Ezután megkérte az embereket, hogy üljenek le a földre.', 'Megfogta a hét kenyeret és a halakat, és hálát adott Istennek. Darabokra osztotta, majd odaadta a tanítványainak, a tanítványok pedig az embereknek.', 'Mindnyájan ettek, és jól is laktak, a tanítványok pedig hét kosár maradékot gyűjtöttek össze.', 'Az asszonyokon és a gyermekeken kívül körülbelül négyezeren voltak, akik ettek.', 'Miután Jézus elküldte a tömeget, hajóba szállt, és Magadán vidékére ment.'], ['Farizeusok és a szadduceusok jöttek Jézushoz, hogy próbára tegyék őt. Arra kérték, hogy mutasson nekik mennyei jelet bizonyítékként.', 'Ő azonban csak ezt válaszolta: „Amikor lemegy a nap, ezt mondjátok: »Szép idő lesz, mert vörös az ég.«', 'Reggel pedig: »Ma vihar lesz, mert az ég sötét és vörös.« Az ég jeleit felismeritek, az idők jeleit viszont nem!', 'Ez a gonosz és hűtlen nemzedék mennyei jelet kér, de Isten nem ad nektek más jelet, csak Jónás próféta jelét.” Ezzel otthagyta őket, és továbbment.', 'A tanítványok átkeltek a tó túlsó partjára, de elfelejtettek kenyeret vinni magukkal.', 'Jézus ekkor így szólt hozzájuk: „Vigyázzatok és óvakodjatok a farizeusok és szadduceusok kovászától!”', 'Ők erre így beszélgettek egymás közt: „Biztosan azért mondta ezt, mert nem hoztunk kenyeret.”', 'Jézus tudta ezt, és így szólt: „Kishitűek, miért beszélgettek egymás közt arról, hogy nincs nálatok kenyér?', 'Még mindig nem értitek? Nem emlékeztek az ötezer emberre és az öt kenyérre, és hogy hány kosár maradékot szedtetek össze?', 'És nem emlékeztek a négyezer emberre és a hét kenyérre, és arra, hogy ott hány kosár maradékot szedtetek össze?', 'Miért nem értitek, hogy én nem kenyérről beszéltem nektek, amikor azt mondtam: »Óvakodjatok a farizeusok és szadduceusok kovászától?«”', 'Akkor megértették, hogy nem azt mondta nekik, hogy a kenyeret megkelesztő kovásztól óvakodjanak, hanem a farizeusok és szadduceusok tanításától.', 'Amikor Jézus megérkezett Cézárea Filippi területére, megkérdezte tanítványaitól: „Kinek mondják az emberek az Emberfiát?”', 'Azok így feleltek: „Egyesek Bemerítő Jánosnak, mások Illésnek. Olyanok is vannak, akik azt mondják, hogy te vagy Jeremiás, vagy egy a próféták közül.”', '„Hát ti mit mondtok rólam, ki vagyok én?” — kérdezte tovább.', 'Simon Péter így válaszolt: „Te vagy a Krisztus, az élő Isten Fia.”', 'Jézus így válaszolt neki: „Boldog ember vagy Simon, Jóna fia, mert nem ember jelentette ezt ki neked, hanem az én mennyei Atyám.', 'Én pedig azt mondom neked: Te Péter vagy. Ezen a kősziklán fogom felépíteni egyházamat, és a halál erői sem lesznek képesek legyőzni.', 'Neked fogom adni a mennyek királyságának kulcsait. Ha bármit kijelentesz, hogy meg van kötve ezen a földön, az a mennyben is meg lesz kötve. Ha bármit kijelentesz, hogy fel van oldva itt a földön, az a mennyben is fel lesz oldva.”', 'Ezután megparancsolta a tanítványoknak, hogy senkinek ne mondják el, hogy ő a Krisztus.', 'Ekkortól kezdte Jézus elmagyarázni a tanítványainak, hogy Jeruzsálembe kell mennie, ahol majd sokat kell szenvednie a nép idős vezetőitől, a főpapoktól és a törvénytanítóktól. Elmagyarázta nekik, hogy meg fogják őt ölni, és az utána következő harmadik napon fel fog támadni.', 'Péter félrehívta őt, és rosszallóan így szólt hozzá: „Uram, ilyesmi semmiképpen sem történhet meg veled!”', 'Jézus azonban megfordult, és így szólt Péterhez: „Menj el tőlem Sátán! Akadályozol engem, mivel nem úgy gondolkozol, mint Isten, hanem úgy, mint az emberek.”', 'Jézus ezután így folytatta: „Aki követni akar engem, annak előbb meg kell tagadnia önmagát, és fel kell vennie a keresztjét. Csakis így követhet engem.', 'Aki meg akarja menteni az életét, az elveszti azt. De aki elveszíti az életét miattam, az megtalálja azt.', 'Ugyan mi haszna van abból az embernek, ha az egész világot megszerzi, de elveszíti az életét? Mit tud majd fizetni azért, hogy visszakapja az életét?', 'Az Emberfia eljön majd angyalaival Atyja dicsőségében, és megfizet mindenkinek a cselekedetei szerint.', 'Igazán mondom nektek: az itt állók között vannak olyanok, akik csak azután halnak meg, miután meglátták az Emberfiát, amint eljön az ő királyságában.”'], ['Hat nap múlva Jézus felment egy magas hegyre. Magával vitte Pétert, Jakabot és Jakab testvérét, Jánost.', 'A hegyen a szemük láttára átváltozott. Arca úgy ragyogott, mint a nap, a ruhája pedig olyan fehér lett, mint a fény.', 'Ekkor megjelent Mózes és Illés, és beszélgetni kezdtek Jézussal.', 'Péter így szólt Jézushoz: „Uram, olyan jó itt lenni! Ha akarod, készítek ide három sátrat: egyet neked, egyet Mózesnek, egyet pedig Illésnek.”', 'Amíg Péter beszélt, hirtelen egy fényes felhő takarta be őket. A felhőből egy hang hallatszott: „Ez az én szeretett Fiam, akiben gyönyörködöm. Hallgassatok rá!”', 'Amikor a tanítványok ezt meghallották, arcra borultak, és nagyon megijedtek.', 'Jézus azonban hozzájuk lépett, megérintette őket, és ezt mondta: „Álljatok fel, és ne féljetek!”', 'Amikor felnéztek, nem láttak már ott senki mást, csak Jézust.', 'Miközben lefelé jöttek a hegyről, Jézus megparancsolta nekik: „Ne mondjátok el senkinek amit láttatok addig, amíg az Emberfia fel nem támad a halálból!”', 'Majd megkérdezték tőle a tanítványai: „Miért tanítják azt az törvénytanítók, hogy előbb Illésnek kell eljönnie?”', 'Jézus így felelt: „Illés azért jön el, hogy helyreállítson mindent.', 'De azt mondom nektek: Illés már eljött, csak nem ismerték fel őt, hanem azt tették vele, amit akartak. Ugyanígy fog majd az Emberfia is szenvedni tőlük.”', 'Akkor megértették a tanítványok, hogy Bemerítő Jánosról beszélt nekik.', 'Amikor visszamentek a tömeghez, egy férfi lépett Jézushoz. Letérdelt előtte, és így kérlelte őt:', '„Uram, segíts a fiamon! Epilepsziás, és nagyon sokat szenved. Sokszor megtörténik vele, hogy tűzbe vagy vízbe esik.', 'Amikor a tanítványaidhoz vittem őt, ők nem tudták meggyógyítani.”', 'Jézus így válaszolt: „Ó, ti hitetlen és eltévelyedett emberek! Meddig kell még veletek maradnom? Meddig kell még türelmesnek lennem veletek? Hozzátok ide azt a fiút!”', 'Akkor Jézus ráparancsolt a gonosz szellemre. Az kiment a fiúból, és a fiú azonnal meggyógyult.', 'Amikor Jézus egyedül volt, odamentek hozzá a tanítványai, és megkérdezték: „Mi miért nem tudtuk kiűzni azt a gonosz szellemet?”', 'Ő így válaszolt: „Mert kevés a hitetek. Igazán mondom nektek: ha csak akkora hitetek lenne, mint egy mustármag, és azt mondanátok ennek a hegynek: »Menj innen oda!«, bizony az oda is menne. Semmi sem lenne lehetetlen számotokra.”', '„Ezt a fajta gonosz szellemet csak akkor tudjátok kiűzni, ha előzőleg böjtöléssel és imádkozással készültök rá.”', 'Később, amikor a tanítványok összegyűltek Galileában, Jézus így szólt hozzájuk: „Az Emberfiát átadják majd az embereknek.', 'Megölik őt, de a harmadik napon feltámad.” A tanítványok nagyon elszomorodtak.', 'Amikor Kapernaumba érkeztek, odamentek Péterhez azok az emberek, akik a templomadót szedték. Megkérdezték Pétert: „A ti tanítótok nem fizeti a templomadót?”', '„De igen” — válaszolta Péter, és bement a házba. Mielőtt még megszólalhatott volna, Jézus ezt kérdezte tőle: „Simon, mit gondolsz? A földi királyok kiktől szednek vámot és adót? A fiaiktól vagy az idegenektől?”', '„Az idegenektől” — felelte Péter. „Ezek szerint a fiaiknak nem kell fizetni.', 'De hogy fel ne mérgesítsük őket, menj ki a tóhoz. Dobj be egy horgot, és fogd ki az első halat, ami ráakad! Nyisd ki a hal száját, és egy ezüstpénzt találsz majd benne. Vedd ki, és add oda nekik a kettőnk templomadójaként!”'], ['Abban az órában odamentek Jézushoz a tanítványai. Ezt kérdezték tőle: „Ki a legnagyobb a mennyek királyságában?”', 'Erre Jézus odahívott egy kisgyermeket. Eléjük állította és ezt mondta:', '„Igazán mondom nektek: Ha nem változtok meg, és nem lesztek olyanok, mint ez a kisgyermek, nem mehettek be a mennyek királyságába.', 'Úgyhogy az lesz a legnagyobb a mennyek királyságában, aki megalázza magát, mint ez a kisgyermek.', 'Aki pedig elfogad egy ilyen kisgyermeket az én nevemben, az engem fogad el.”', '„Aki viszont akár csak egyet is bűnbe visz e kicsinyek közül, akik bennem hisznek, az jobban járna, ha egy malomkövet kötnének a nyakára, és azzal együtt beledobnák a tengerbe.', 'Sajnálom a világban élő embereket amiatt, ami bűnbe viszi őket! Elkerülhetetlen ugyan, hogy egyesek bűnbe essenek, de rossz lesz annak, aki bűnbe viszi az embereket!', 'Ezért ha a kezed vagy a lábad visz bűnbe, inkább vágd le és dobd el azokat! Jobb lesz neked, ha csonkán vagy sántán jutsz be az örök életre, mintha mindkét kezeddel és lábaddal együtt dobnak az örök tűzbe.', 'Ha a szemed visz bűnbe, inkább vájd ki, és dobd el. Jobb neked, ha fél szemmel mész be az örök életre, mintha ép szemmel dobnának a pokol tüzébe!”', '„Vigyázzatok! Egyet se nézzetek le ezek közül a kicsinyek közül! Mert azt mondom nektek: az ő angyalaik folyamatosan látják Atyám arcát a mennyben!', 'Az emberfia azért jött a földre, hogy megmentse az elveszetteket.', 'Mit gondoltok? Ha egy embernek van száz juha, és az egyik eltéved, nem hagyja-e ott a hegyen a kilencvenkilencet, hogy megkeresse az elveszettet?', 'Igazán mondom nektek: amikor megtalálja, jobban örül annak az egynek, mint a többi kilencvenkilencnek.', 'Ugyanígy mennyei Atyátok sem szeretné, hogy akár egy is elvesszen e kicsinyek közül.”', '„Ha a testvéred bűnt követ el ellened, menj oda hozzá! Négyszemközt mutass rá a tévedésére! Ha hallgat rád, segítettél, hogy megmaradjon mint testvéred.', 'Ha azonban nem hallgat rád, vigyél magaddal egy vagy két embert, hogy két vagy három tanú bizonyíthasson mindent.', 'Ha rájuk sem hallgat, mondd el a gyülekezetnek! Ha a gyülekezetre sem hallgat, akkor úgy kell vele bánni, mint egy pogánnyal vagy vámszedővel!', 'Igazán mondom nektek: Ha bármit kijelentetek, hogy meg van kötve ezen a földön, az a mennyben is meg lesz kötve. Ha bármit kijelentetek, hogy fel van oldva itt a földön, az a mennyben is fel lesz oldva.', 'Igazán mondom nektek: ha közületek ketten itt a földön egyetértenek mindabban, amit kérnek, megadja nekik az én mennyei Atyám.', 'Ahol ugyanis ketten vagy hárman összegyűlnek az én nevemben, mindig ott vagyok közöttük.”', 'Ezután Péter lépett hozzá, és megkérdezte: „Uram, hányszor kell megbocsátanom az embertársamnak, ha bűnt követ el ellenem? Akár hétszer is?”', 'Jézus így felelt: „Nemcsak hétszer, hanem akár hetvenszer hétszer is.', 'A mennyek királysága hasonlít ahhoz a királyhoz, aki elhatározta, hogy összegyűjti mindazt a pénzt, amellyel szolgái tartoztak neki.', 'Miután elkezdte összegyűjteni a pénzt, elé vezettek egy szolgát, aki tízezer talentummal tartozott neki.', 'De nem volt elég pénze visszafizetni a tartozását. Ezért a király megparancsolta, hogy adják el őt rabszolgának, a feleségével és a gyermekeivel együtt. Adják el mindenét, amije csak van, mindezeknek az árát pedig adják oda a királynak fizetségként.', 'A szolga ekkor leborult ura előtt, és így kérlelte: »Légy türelmes hozzám! Megígérem, hogy mindent visszafizetek neked!«', 'Megsajnálta őt az ura, ezért szabadon bocsátotta őt, sőt az adósságát is elengedte.', 'Miután a szolga kiment, találkozott egyik szolgatársával, aki száz ezüstpénzzel tartozott neki. Torkon ragadta és ez mondta neki: »Add meg, amivel tartozol!«', 'Szolgatársa a lábai elé borult. Így kérlelte: »Légy türelmes hozzám! Mindent visszafizetek neked!«', 'Ő azonban visszautasította ezt. Sőt elment, és börtönbe záratta őt, amíg minden tartozását vissza nem fizeti.', 'Amikor a többi szolga látta ezt, nagyon mérgesek lettek. Ezért uruk elé mentek, és elmesélték neki, mi történt.', 'Ekkor az úr behívta a szolgáját, és ezt mondta neki: »Te gonosz szolga! Mivel könyörögtél, minden adósságodat elengedtem neked.', 'Nem kellett volna neked is könyörületesnek lenned a szolgatársaddal, ahogyan én is könyörületes voltam veled?«', 'Megharagudott rá az ura, és átadta őt a börtönőröknek, hogy tartsák fogva, amíg ki nem fizeti minden adósságát.', 'Bizony, így tesz veletek mennyei Atyám is, ha nem bocsátotok meg szívből minden testvéreteknek.”'], ['Miután Jézus befejezte a beszédét, elment Galileából. Júdea határába ment, a Jordán folyón túlra.', 'Nagy tömeg követte, és ott meggyógyította őket.', 'Ekkor néhány farizeus lépett hozzá, akik próbára akarták tenni. Azt kérdezték tőle: „Elbocsáthatja-e egy férj a feleségét bármilyen okból?”', 'Jézus így válaszolt: „Nem olvastátok talán, hogy a Teremtő kezdetben férfivá és nővé teremtette az embert?”', 'Majd ezt mondta: „Ezért elhagyja a férfi apját és anyját, ragaszkodik a feleségéhez, és a kettő eggyé lesz.', 'Ezután már többé nem kettő, hanem egy. Amit tehát Isten egybekötött, azt ember ne válassza szét!”', 'A farizeusok erre így feleltek: „Miért adott akkor Mózes olyan parancsot, ami megengedi, hogy egy férfi elváljon a feleségétől, ha válólevelet ad neki?”', 'Jézus így válaszolt: „Mózes csak azért engedte meg ezt, mert nem akartatok Isten tanításának engedelmeskedni. Kezdetben ez nem így volt.', 'Én azonban azt mondom nektek: aki elválik a feleségétől — kivéve, ha az asszony hűtlen lett hozzá —, és más nőt vesz feleségül, az maga is házasságtörést követ el.”', 'Erre a tanítványok ezt mondták: „Ha ez a helyzet a férfi és a nő között, akkor jobb meg sem házasodni.”', 'Jézus így válaszolt nekik: „Ezt a tanítást nem mindenki tudja elfogadni, csak az, akinek Isten megadta azt.', 'Vannak olyan férfiak, akik már eleve úgy születtek, hogy nem képesek a házaséletre. Vannak olyanok is akiket mások tettek alkalmatlanná a házaséletre. Végül pedig olyanok is vannak, akik saját maguk döntöttek úgy, hogy alkalmatlanok lesznek a házaséletre a mennyek királysága kedvéért. Aki el tudja fogadni ezt a tanítást, fogadja el!”', 'Ekkor néhányan kisgyermekeket vittek Jézushoz, hogy tegye rájuk a kezét, és imádkozzon értük. De Jézus tanítványai megszidták ezeket az embereket.', 'Jézus azonban így szólt a tanítványaihoz: „Hadd jöjjenek ide hozzám a gyermekek! Ne akadályozzátok meg őket abban, hogy hozzám jöjjenek! Hiszen azoké a mennyek királysága, akik olyanok, mint ezek a kisgyermekek.”', 'Ezután rátette a kezét a gyermekekre, majd továbbment onnan.', 'Egyszer odalépett Jézushoz egy férfi, és így szólt: „Tanító! Milyen jó dolgot kell tennem ahhoz, hogy örök életem legyen?”', 'Jézus megkérdezte tőle: „Miért kérdezed tőlem azt, hogy mi a jó? Egyedül Isten jó. Ezért tartsd meg Isten parancsolatait, ha örök életet akarsz kapni!”', '„Melyikeket?” — kérdezte a férfi. Ekkor Jézus ezt mondta: „Ne ölj! Ne kövess el házasságtörést! Ne lopj! Ne tanúskodj hamisan!', 'Tiszteld apádat és anyádat! Szeresd embertársaidat, mint saját magadat!”', 'A fiatalember erre így szólt: „Ezeket mind megtartottam. Mi hiányzik még az életemből?”', 'Jézus ezt mondta neki: „Ha tökéletes akarsz lenni, akkor menj, add el mindened amid van, és oszd szét a szegények között! Ezáltal kincsed lesz a mennyben. Azután gyere, és kövess engem!”', 'Amikor a fiatalember ezt meghallotta, szomorúan elment, mert nagyon gazdag volt.', 'Jézus ekkor így szólt tanítványaihoz: „Igazán mondom nektek: nehezen mennek be a gazdagok a mennyek királyságába.', 'Bizony azt mondom nektek: könnyebb egy tevének átmenni a tű fokán, mint egy gazdag embernek bemenni az Isten királyságába.”', 'A tanítványok nagyon meglepődtek, amikor ezt meghallották. Meg is kérdezték: „Hát akkor ki üdvözülhet?”', 'Jézus rájuk nézett, és ezt mondta: „Az emberek semmit sem tudnak ezért tenni. Istennek viszont minden lehetséges.”', 'Ezután Péter szólalt meg, és ezt mondta: „Mi mindent otthagytunk, és követtünk téged. Velünk mi lesz?”', 'Jézus így felelt: „Igazán mondom nektek: az új világban az Emberfia dicsőséges trónján fog ülni. Akkor majd ti is, akik követtek engem, tizenkét trónon ültök majd, hogy Izrael tizenkét törzse felett bíráskodjatok.', 'Minden ember, aki elhagyja értem a házát, testvéreit, apját, anyját, gyermekeit vagy szántóföldjeit, százszor annyit kap vissza, és örök élete lesz.', 'De sok elsőből lesz utolsó, és sok utolsóból lesz első.”'], ['„A mennyek királysága egy olyan gazdához is hasonlítható, aki korán reggel kiment, hogy munkásokat fogadjon a szőlőjébe.', 'Megegyezett a munkásokkal, hogy napi egy ezüstpénzt fizet nekik, majd kiküldte őket a szőlőjébe.', 'Reggel kilenc óra körül ismét kiment a piactérre. Látta, hogy van még ott néhány ember, aki csak áll, és nem csinál semmit.', 'Így szólt hozzájuk: »Menjetek ki ti is a szőlőmbe, és megfelelő fizetést kaptok tőlem.«', 'Ők pedig elmentek. Dél körül, majd délután három óra körül újra kiment, és ugyanígy tett.', 'Amikor délután öt óra körül ismét kiment a piactérre, újabb embereket talált, akik ott álltak. Megkérdezte tőlük: »Hát ti miért álltok itt egész nap? Miért nem csináltok semmit?«', 'Ők ezt válaszolták: »Azért, mert minket még senki sem fogadott fel«. »Menjetek ki ti is a szőlőmbe!« — mondta nekik.', 'Amikor aztán beesteledett, így szólt a szőlő ura a munkások vezetőjéhez: »Hívd ide a munkásokat, és fizesd ki a bérüket! Az utolsókkal kezdd, és az elsőket fizesd ki utoljára!«', 'Odamentek hát azok, akik csak öt óra körül kezdték a munkát. Mindegyikük egy ezüstpénzt kapott.', 'Amikor az elsők következtek, azt remélték, hogy ők majd többet kapnak. De ugyanúgy egy-egy ezüstpénzt kaptak ők is.', 'Amikor átvették a pénzt, panaszkodni kezdtek a gazdának.', '»Akik utoljára jöttek, azok csak egy órát dolgoztak« — mondták. »Te azonban ugyanannyit fizettél nekik, mint nekünk, pedig mi egész nap keményen dolgoztunk a forró napon!«', 'Ő pedig így felelt: »Barátom! Nem vagyok igazságtalan veled. Hiszen megegyeztünk, hogy egy ezüstpénzt fizetek neked.', 'Fogd tehát, ami a tiéd, és menj el! Én ugyanis ennek az utolsóként érkezett munkásnak is ugyanannyit akarok adni, mint neked.', 'Vagy talán nincs jogom azt tenni a saját pénzemmel, amit akarok? Irigy vagy, mert én jót teszek ezekkel az emberekkel?«', 'Hát, így lesz sok utolsóból első, és sok elsőből utolsó.”', 'Jézus Jeruzsálem felé tartott. Útközben félrehívta a tizenkét tanítványt, és így szólt hozzájuk:', '„Jól figyeljetek! Most fölmegyünk Jeruzsálembe. Az Emberfiát átadják a főpapoknak és a törvénytanítóknak. Halálra ítélik,', 'és átadják a nem zsidó emberek kezébe, hogy azok kigúnyolják, megostorozzák és keresztre feszítsék őt. A harmadik napon azonban fel fog támadni.”', 'Ezután odament hozzá a Zebedeus fiúk anyja fiaival együtt. Leborult előtte, mert kérni akart tőle valamit.', '„Mit szeretnél?” — kérdezte tőle Jézus. Az asszony így felelt: „Ígérd meg, hogy királyságodban az egyik fiam a jobb, másik pedig a bal oldaladon fog ülni!”', 'Jézus erre így válaszolt: „Nem tudjátok, hogy mit kértek! Ki tudjátok-e inni a szenvedés poharát, amit nekem ki kell innom?” „Igen, ki tudjuk inni” — felelték.', 'Jézus így folytatta: „Valóban ki fogjátok inni a szenvedés poharát. De azt, hogy ki ül majd a jobb és a bal oldalamon, nem én döntöm el. Azok ülnek majd oda, akiknek mennyei Atyám ezt elkészítette.”', 'Amikor meghallotta ezt a többi tíz tanítvány, megharagudtak a két testvérre.', 'De Jézus odahívta őket magához, és így szólt: „Jól tudjátok, hogy a nem zsidó népek uralkodói hatalmaskodnak az embereken, és fontos embereik szeretik a hatalmukat éreztetni velük.', 'Közöttetek azonban ne így legyen! Aki közületek nagy akar lenni, az legyen a szolgátok!', 'Aki első akar lenni köztetek, az legyen a rabszolgátok!', 'Az Emberfia sem azért jött el a földre, hogy neki szolgáljanak. Azért jött, hogy ő szolgáljon, odaadja az életét, és ezáltal sok embert megmentsen.”', 'Amint elhagyták Jerikót, nagy tömeg követte Jézust.', 'Két vak ült az út szélén. Amikor meghallották, hogy Jézus megy el mellettük az úton, kiáltozni kezdtek: „Uram, Dávid Fia, segíts rajtunk!”', 'A tömeg azonban mondta nekik, hogy maradjanak csendben. Erre ők még hangosabban kiáltoztak: „Uram, Dávid Fia, segíts rajunk!”', 'Jézus erre megállt, megszólította őket, és megkérdezte: „Mit akartok? Mit tegyek veletek?”', 'Ők ezt felelték: „Uram! Szeretnénk újra látni!”', 'Jézus megsajnálta őket, és megérintette a szemüket. Attól a pillanattól újra láttak, és követték Jézust. Jézus úgy vonul be Jeruzsálembe, mint egy király'], ['Jézus és tanítványai Jeruzsálemhez közeledve elértek az Olajfák hegyéhez, Betfagéba. Jézus ott előreküldte két tanítványát, és ezt nekik:', '„Menjetek be az előttetek levő faluba! Amint bementek, találtok egy megkötött szamarat, és vele egy csikót. Oldjátok el, és vezessétek ide hozzám!', 'Ha valaki valamit szólna ezért, mondjátok azt neki, hogy »az Úrnak van szüksége rá, de hamarosan visszaküldi.«”', 'Ez azért történt így, hogy beteljesedjen, amit a próféta mondott:', '„Mondjátok meg Sion leányának: »Királyod jön most hozzád szelíden és szamáron ülve, teherhordó állat csikóján!«”', 'A tanítványok el is mentek, és mindent úgy tettek, ahogyan Jézus megmondta nekik.', 'Elhozták a szamarat és a csikót, ráterítették felsőruháikat, és Jézus ráült.', 'Többen a tömegből az útra terítették felsőruhájukat. Mások ágakat vágtak le a fákról, és azokat szórták az útra.', 'Az emberek, akik előtte és utána mentek, így kiáltoztak: „Hozsánna Dávid Fiának! Áldott, aki az Úr nevében jön! Zsolt 118:26 Hozsánna a magasságban Istennek!”', 'Amikor beért Jeruzsálembe, az egész város felbolydult. Mindenki ezt kérdezgette: „Ki ez az ember?”', 'A tömeg így válaszolt: „Jézus, a galileai Názáretből való próféta.”', 'Jézus ezután bement a Templomba, és kizavart onnan mindenkit, aki ott árult és vásárolt. Felborította a pénzváltók asztalait és a galambárusok padjait is.', 'Ezt mondta nekik: „Ezt mondja az Írás: »Házamat imádság házának nevezik majd.« Ti azonban »rablók barlangjává« teszitek.”', 'Vakok és sánták mentek oda hozzá a Templomban, és ő meggyógyította őket.', 'A főpapok és a törvénytanítók látták a hatalmas dolgokat, amelyeket Jézus tett. Hallották, hogy a kisgyermekek így kiáltoznak: „Hozsánna Dávid Fiának!” És mindezek miatt nagyon dühösek lettek.', 'Megkérdezték Jézustól: „Hallod, hogy mit mondanak ezek?” „Igen” — válaszolta Jézus. „Talán sohasem olvastátok az Írást: »Te tanítottad meg a gyermekeket és a csecsemőket, hogy szájukból dicséret jöjjön elő?«”', 'Ezzel otthagyta őket, kiment Jeruzsálemből Betániába, és ott töltötte az éjszakát.', 'Másnap korán reggel indult vissza Jeruzsálembe, s közben megéhezett.', 'Meglátott egy fügefát az út mellett. Odament, de csak levelet talált rajta. Ezért így szólt a fához: „Soha többé ne teremjen rajtad gyümölcs!” A fügefa azonnal kiszáradt.', 'Amikor a tanítványok ezt látták, csodálkozva kérdezték: „Hogyan száradhatott ki ilyen gyorsan ez a fügefa?”', 'Jézus így válaszolt: „Igazán mondom nektek: ha van hitetek és nem kételkedtek, nem csak azt tehetitek meg, amit én tettem ezzel a fügefával. Hanem ha ennek hegynek azt mondjátok: »Indulj el, és vesd magad a tengerbe!«, akkor az is megtörténik majd.', 'Isten mindent megad nektek, amit hittel kértek tőle imádságban.”', 'Jézus ezután bement a Templomba. Miközben ott tanított, a főpapok és a nép idős vezetői odajöttek hozzá. Megkérdezték: „Milyen hatalommal teszed ezeket a dolgokat? Ki adta neked ezt a hatalmat?”', 'Jézus így válaszolt nekik: „Én is kérdeznék tőletek valamit. Ha válaszoltok rá, akkor én is megmondom, hogy milyen hatalommal teszem mindezt.', 'A kérdésem a következő: Az, hogy János bemerítette az embereket, Istentől volt, vagy emberektől?” Erre ők elkezdték megbeszélni egymás közt: „Ha azt válaszoljuk, hogy Istentől, akkor megkérdezi majd: »Hát akkor miért nem hittetek neki?«', 'Ha viszont azt mondjuk, hogy emberektől, akkor félnünk kell az emberek haragjától, hiszen Jánost mindenki prófétának tartja.”', 'Ezért azt mondták Jézusnak: „Nem tudjuk.” Mire ő így felelt: „Akkor viszont én sem mondom meg nektek, hogy milyen hatalommal teszem ezeket a dolgokat.”', '„Hát erről mit gondoltok? Egy embernek két fia volt. Odament az idősebbhez, és ezt mondta neki: »Fiam, menj és dolgozz ma a szőlőmben!«', 'Az így válaszolt: »Nem akarok kimenni.« De később mégis meggondolta magát, és kiment.', 'Odament a másik fiához is, és ugyanazt kérte tőle. Ő így válaszolt: »Igen, uram, kimegyek«, de nem ment ki.', 'Kettőjük közül melyik tette meg az apja akaratát?” „Az idősebb” — válaszolták. Jézus ezt mondta nekik: „Igazán mondom nektek: a vámszedők és az utcalányok előttetek mennek be a mennyek királyságába!', 'Eljött hozzátok János, hogy elmondja nektek, hogyan kell helyesen élni, de ti nem hittetek neki. A vámszedők és az utcalányok azonban hittek neki. És ti még akkor sem gondoltátok meg magatokat, és akkor sem hittetek neki, amikor láttátok mindezt megtörténni.”', '„Most pedig hallgassatok meg egy másik történetet. Volt egy gazda, aki szőlőt ültetett. Bekerítette, borprést ásott, és őrtornyot épített a kertjébe. Ezután mindezt bérbeadta szőlőmunkásoknak, és elutazott.', 'Amikor eljött a szüret ideje, elküldte szolgáit a munkásokhoz, hogy megkapja a termésből a neki járó részt.', 'A munkások azonban megfogták a szolgáit: az egyiket összeverték, a másikat megölték, és volt, akit megköveztek.', 'Ezután újabb szolgákat küldött, többet, mint korábban, de azokkal is ugyanezt tették.', 'Végül a fiát küldte el hozzájuk. Ezt gondolta magában: »A fiamat bizosan tisztelni fogják.«', 'Amikor azonban a munkások meglátták a fiút, azt mondták egymásnak: »Ő az örökös! Gyertek, öljük meg, és akkor miénk lesz az örökség!«', 'Ezért megfogták, kidobták a szőlőn kívülre, és megölték.', 'Mit gondoltok, mit tesz majd a szőlősgazda ezekkel a munkásokkal, ha megérkezik?”', 'A főpapok és a nép idős vezetői így feleltek: „Kegyetlenül elpusztítja őket. A szőlőjét pedig olyan munkásoknak adja ki, akik időben odaadják majd a neki járó termést.”', 'Jézus azt mondta nekik: „Biztosan olvastátok ezt az Írásokban: »Az a kő, amelyet az építők megvetettek, lett a sarokkő. Ez az Úr munkája, és csodálatos dolog látni ezt.« Zsolt 118:22-23', 'Igazán mondom nektek: Isten királysága el lesz véve tőletek. Olyan népé lesz, akik Isten királyságához méltóan élnek.', 'Aki ráesik erre a kőre, az darabokra törik. Akire viszont ez a kő esik rá, azt szétmorzsolja.”', 'Amikor a főpapok és a farizeusok hallották Jézus történeteit, megértették, hogy róluk beszél.', 'El akarták fogni őt, de féltek az emberektől, mert azok prófétának tartották Jézust.'], ['Jézus ezután ismét egy történetet mondott el az embereknek:', '„A mennyek királysága hasonlít ahhoz a királyhoz, aki esküvői vacsorát rendezett a fiának.', 'Elküldte a szolgáit, hogy hívják össze a meghívottakat az ünnepi vacsorára. Ők azonban nem akartak eljönni.', 'Ekkor más szolgákat küldött, és ezt üzente: »Mondjátok meg a meghívottaknak: A vacsora elkészült, levágattam ökreimet és hízott állataimat. Minden készen van: Gyertek el az esküvői vacsorára!«', 'A meghívottak azonban nem hallgattak rá. Egyikük kiment a földjére, a másik a kereskedésébe.', 'Néhányan viszont elfogták a szolgáit, megverték és megölték őket.', 'A király emiatt nagyon mérges lett. Kiküldte a katonáit, akik megölték a gyilkosokat, a városukat pedig felégették.', 'Majd így szólt a király a szolgáihoz: »Az esküvői vacsora készen áll, a meghívottak azonban nem voltak rá méltók.', 'Ezért menjetek ki az útkereszteződésekhez! Hívjatok meg mindenkit az esküvői vacsorára, akit csak ott találtok.«', 'A szolgák ki is mentek az utakra, és mindenkit behívtak, akit csak találtak. Voltak köztük rosszak is és jók is. Így aztán megtelt a terem vendégekkel.', 'Amikor azonban a király bejött, hogy megnézze a vendégeket, észrevett ott egy embert, aki nem esküvőhöz illő ruhában érkezett.', '»Barátom!« — szólította meg a király. »Hogyan jöhettél ide esküvőhöz illő ruha nélkül?« Az csak hallgatott.', 'A király erre megparancsolta a szolgáinak: »Kötözzétek meg kezét-lábát, és dobjátok ki a sötétségbe, ahol sírás és fogcsikorgatás lesz!«', 'Mert sok ember kap meghívást, de kevés van kiválasztva.”', 'Ekkor elmentek onnan a farizeusok. Azt tervezték, hogy kérdésekkel csalják csapdába Jézust.', 'El is küldték hozzá néhány tanítványukat a Heródespártiakkal együtt. Így szóltak Jézushoz: „Tanító! Tudjuk, hogy becsületes ember vagy, és amit tanítasz, az igaz. Téged nem érdekel, hogy az emberek mit gondolnak, és számodra minden ember egyforma.', 'Mondd el, mit gondolsz: Helyesnek tartod-e, hogy adót fizessünk a császárnak, vagy nem?”', 'Jézus, jól látva gonosz szándékukat, így felelt: „Képmutatók, miért akartok próbára tenni engem?', 'Mutassatok egy pénzérmét, amit az adó befizetéséhez használnak!” Erre odanyújtottak neki egy ezüstpénzt.', '„Kinek a képe és kinek a felirata van ezen a pénzérmén?” — kérdezte tőlük.', '„A császáré” — felelték azok. Jézus így folytatta: „Akkor adjátok oda a császárnak, ami a császáré. Istennek pedig adjátok meg, ami Istené!”', 'Amikor ezt meghallották, nagyon meglepődtek. Majd otthagyták Jézust, és eltávoztak.', 'Még aznap Jézushoz jött néhány szadduceus. (A szadduceusok azt mondják, hogy nincs feltámadás.) A következő kérdést tették fel neki:', '„Tanító! Mózes azt mondta: ha egy férfi anélkül hal meg, hogy gyermeket hagyna maga után, akkor a férfi testvérének kell feleségül vennie az asszonyt azért, hogy ő adjon utódot meghalt testvérének.', 'Volt nálunk hét fiútestvér. Az első megnősült, azután meghalt. Mivel nem született gyermeke, testvére vette el feleségül az özvegyet.', 'Ugyanez történt a második fiúval, majd a harmadikkal is, egészen a hetedikig.', 'Legutoljára meghalt az asszony is.', 'A feltámadáskor a hét közül kinek lesz a felesége? Hiszen azelőtt már mindegyiknek volt a felesége.”', 'Jézus ezt a választ adta nekik: „Tévedésben vagytok, mert nem ismeritek sem az Írásokat, sem Isten erejét.', 'A feltámadás után ugyanis senki sem nősül meg, és senki sem megy férjhez, hiszen mindenki olyan lesz, mint a mennyei angyalok.', 'Ami pedig a halottak feltámadását illeti, nem olvastátok, amit Isten maga mondott nektek?', '»Én vagyok Ábrahám, Izsák és Jákób Istene.« Ő azonban nem a halottak Istene, hanem az élőké.”', 'Amikor a tömeg ezt meghallotta, nagyon elcsodálkozott a tanításán.', 'Amikor a farizeusok meghallották, hogy Jézus olyan választ adott a szadduceusoknak, amire nem tudtak mit felelni, mindannyian összegyűltek.', 'Egyikük, aki jól ismerte a törvényt, próbára akarta tenni Jézust. Ezt kérdezte tőle:', '„Tanító, melyik a legfontosabb parancsolat a törvényben?”', 'Ő így válaszolt: „»Szeresd a te Uradat, Istenedet teljes szíveddel, teljes lelkeddel és teljes elméddel!«', 'Ez az első és legfontosabb parancsolat.', 'A második ugyanannyira fontos, mint ez: »Szeresd úgy embertársaidat, mint saját magadat!«', 'Ez a két parancsolat az egész törvény és a próféták írásainak alapja.”', 'Amíg a farizeusok együtt voltak, Jézus feltett nekik egy kérdést:', '„Mit gondoltok a Krisztusról? Kinek a fia?” „Dávidé” — felelték.', 'Erre ezt mondta nekik: „Akkor miért nevezi őt Dávid a Szent Szellemtől vezetve Urának? Ugyanis ezt mondta Dávid:', '»Így szólt az Úr az én Uramhoz: Ülj a jobb oldalamra, amíg minden ellenségedet hatalmad alá vetem!« Zsolt 110:1', 'Ha tehát Dávid Urának nevezi Krisztust, akkor hogyan lehet a Krisztus Dávid fia?”', 'Erre azonban egyikük sem tudott válaszolni. Így attól a naptól kezdve már senki sem merte őt kérdezgetni.'], ['Jézus ekkor a tömeghez és a tanítványaihoz szólt.', 'Ezt mondta: „A törvénytanítóknak és a farizeusoknak van hatalmuk arra, hogy megmagyarázzák Mózes törvényét.', 'Ezért tegyetek meg és tartsatok be mindent, amit csak mondanak nektek. A tetteiket azonban ne kövessétek, mert csak tanítják a törvényt, de nem cselekszik azt!', 'Szigorú szabályokat állítanak föl, amelyeknek nehéz engedelmeskedni. Ráerőltetik más emberekre, hogy tartsák be ezeket, ők maguk viszont meg sem próbálják követni ezeket a szabályokat.', 'Mindent azért tesznek, hogy az emberek lássák őket. Ezért tesznek magukra nagyobb imadobozt. Ezért hosszabítják meg imaruhájukat is.', 'A vacsorákon és a zsinagógákban a főhelyeken szeretnek ülni.', 'Szeretik, ha a piactéren mindenki köszön nekik, és tanítónak szólítja őket.', 'Ti azonban ne hívassátok magatokat tanítónak, mert csak egy tanító van, ti pedig mindnyájan testvérek vagytok!', 'Atyátoknak se szólítsatok senkit a földön, mert egy Atyátok van a mennyben!', 'De mesternek se szólíttassátok magatokat, mert csak egy mesteretek van, mégpedig a Krisztus!', 'Az lesz a legnagyobb köztetek, aki szolgál nektek!', 'Aki magát nagyobbnak tartja másoknál, az megaláztatik. Aki viszont megalázkodik Isten előtt, az felemeltetik.', 'Rossz lesz nektek, képmutató törvénytanítók és farizeusok! Mert bezárjátok a mennyek királyságának ajtaját az emberek előtt. Ti magatok nem mentek be rajta, és azokat sem engeditek be, akik megpróbálnak bemenni.', 'Jaj nektek képmutató törvénytanítók és farizeusok! Felélitek az özvegyek vagyonát, és hosszú imáitokkal vonjátok magatokra az emberek figyelmét. Mindezért súlyos büntetésben részesültök majd.', 'Rossz lesz nektek, képmutató törvénytanítók és farizeusok! Bejárjátok a tengert és a szárazföldet, hogy egyvalakit áttérítsetek a ti vallásotokra. Miután pedig azt eléritek, kétszer gonoszabbá teszitek saját magatoknál. Pedig már ti is olyan rosszak vagytok, hogy pokolra kerültök.', 'De rossz lesz nektek, vak vezetők! Ezt mondjátok: »Ha valaki a Templomra esküszik, annak nem kell megtartania az esküjét. Annak viszont, aki a Templom aranyára esküszik, meg kell tartania azt.«', 'Bolondok és vakok vagytok! Hát mi nagyobb? A Templom aranya, vagy maga a templom, amely megszenteli az aranyat?', 'Ezt is mondjátok: »Ha valaki az oltárra esküszik, annak nem kell megtartania esküjét. Aki viszont az oltáron elhelyezett áldozati ajándékra esküszik, annak meg kell tartania azt.«', 'Vakok vagytok. Hát mi nagyobb? Az áldozati ajándék, vagy az oltár, amely megszenteli az ajándékot?', 'Aki az oltárra esküszik, az mind az oltárra, mind a rajta levő dolgokra esküszik.', 'Aki a Templomra esküszik, az a Templomra, és minden benne levő dologra is esküszik.', 'Aki az égre esküszik, az Isten trónjára esküszik, és magára Istenre, aki a trónon ül.', 'Rossz lessz nektek, képmutató törvénytanítók és farizeusok! Mert tizedet adtok a mentából, a kaporból és a köményből is, de elhanyagoljátok a törvény fontosabb tanításait: a becsületességet, a könyörületet és a hitet. Pedig ezt is kell tenni, de azokat sem szabad elhanyagolni.', 'Vak vezetők vagytok. Kiszűritek a szúnyogot az italból, a tevét viszont lenyelitek.', 'Rossz lesz nektek, képmutató törvénytanítók és farizeusok! Mert ti csak a poharak és az edények külsejét tisztítjátok meg, belül pedig ott marad a sok csalással saját magatok örömére szerzett dolog.', 'Te vak farizeus! Tisztítsd meg először a pohár belsejét, hogy aztán a külseje is tiszta lehessen!', 'Rossz lesz nektek, képmutató törvénytanítók és farizeusok! Olyanok vagytok, mint a fehérre meszelt sírok. Ezek kívülről ugyan szépnek látszanak, belül azonban tele vannak a halottak csontjaival és mindenféle mocsokkal.', 'Ugyanígy ti is, csak kívülről, az emberek szemében látszotok igaznak. Belül azonban tele vagytok képmutatással és gonoszsággal.', 'Rossz lesz nektek, képmutató törvénytanítók és farizeusok! Síremlékeket emeltek a prófétáknak, az igazak sírját pedig feldíszítitek.', 'Ezt mondjátok: »Ha őseink idejében éltünk volna, nem segítettünk volna nekik abban, hogy megöljék a prófétákat.«', 'Ezzel azonban megerősítitek, hogy a próféták gyilkosainak a fiai vagytok.', 'Végezzétek el, amit atyáitok elkezdtek!', 'Mérges kígyók! Nem menekülhettek meg az ítélettől és a pokoltól.', 'Ezért tehát prófétákat, bölcseket és törvénytanítókat küldök majd hozzátok. Közülük néhányat megöltök és keresztre feszítetek, másokat a zsinagógáitokban megkorbácsoltok és városról városra üldöztök majd.', 'Így tehát felelősek lesztek minden igaz ember haláláért, akiket megöltek ezen a földön: az igaz Ábel meggyilkolásától kezdve egészen Barakiás fia, Zakariás haláláig, akit a szenthely és az áldozati oltár között öltek meg.', 'Igazán mondom nektek: mindezek meg fognak történni ezzel a nemzedékkel.”', '„Jeruzsálem, Jeruzsálem! Megölöd a prófétákat, és halálra kövezed azokat, akiket Isten küldött! Milyen sokszor akartam már összegyűjteni a gyermekeidet, ahogyan a tyúk a szárnyai alá gyűjti kiscsibéit. Ti azonban ezt nem akartátok.', 'Most ezért teljesen elhagyatott lesz a ti házatok.', 'Igazán mondom nektek: nem láttok engem addig, amíg ezt nem mondjátok: »Áldott, aki az Úr nevében jön!«”'], ['Miután Jézus kijött a Templomból és elindult, odaléptek hozzá a tanítványai, hogy megmutassák neki a Templom épületeit.', 'Ő azonban így szólt hozzájuk: „Látjátok ezeket? Igazán mondom nektek: nem marad itt kő kövön, mert mindent lerombolnak majd.”', 'Ezután leült az Olajfák hegyén. A tanítványai pedig, amikor egyedül voltak, odamentek hozzá, és megkérdezték tőle: „Mondd el nekünk, hogy mikor történnek meg ezek! Mi jelzi majd az eljöveteledet, és a világ végét?”', 'Jézus erre így válaszolt nekik: „Vigyázzatok, nehogy valaki megtévesszen titeket!', 'Sokan jönnek majd az én nevemben, akik azt mondják magukról: »Én vagyok a Krisztus!«. Ezzel sok embert megtévesztenek majd.', 'Háborúkról és háborús hírekről hallotok majd. Ettől azonban ne ijedjetek meg! Ezeknek meg kell történniük, de ezzel még nem jön el a vég.', 'Nemzet nemzet ellen, és királyság királyság ellen támad majd. Sok helyen az embereknek nem lesz mit enniük és földrengések lesznek.', 'De mindez még csak olyan lesz, mint a szülési fájdalmak kezdete.', 'Akkor majd átadnak titeket, hogy megkínozzanak, sőt meg is ölnek titeket, és minden nép gyűlölni fog titeket azért, mert hisztek bennem.', 'Ekkor sokan elvesztik a hitüket, elárulják és gyűlölni kezdik egymást.', 'Sok hamis próféta is jön, és sok embert félrevezetnek majd.', 'Mivel a gonoszság megnövekszik, sok emberben kihűl a szeretet.', 'Aki azonban mindvégig kitart, az megmenekül.', 'Az egész világon hirdetik majd az Isten királyságnak örömhírét, hogy ez tanúbizonyság legyen minden nép számára. Csak akkor jön majd el a vég.', 'Amikor látjátok majd, hogy a szent helyen megjelenik az az utálatos dolog, ami pusztítást okoz, amelyről Dániel próféta szólt — aki olvassa, értse ezt meg —,', 'akkor mindenki, aki éppen Júdeában van, meneküljön a hegyekbe!', 'Ha valaki éppen a háztetőn van, ne jöjjön le, hogy kivigye a dolgait!', 'Aki a mezőn van, ne jöjjön vissza, hogy elvigye a ruháit!', 'Rossz lesz azokban a napokban a gyermeket váró és szoptatós asszonyoknak!', 'Azért imádkozzatok, hogy a menekülésetek ne télen vagy szombaton legyen!', 'Olyan nagy lesz a nyomorúság abban az időben, amilyen nem volt még a világ kezdete óta mostanáig, és nem is lesz ilyen újra.', 'Ha Isten nem rövidítené le azt az időszakot, senki nem menekülne meg. A kiválasztottak miatt azonban lerövidül az az idő.', 'Ha akkor valaki azt mondja nektek: »Itt a Krisztus«, vagy: »Ott van«, ne higgyetek neki!', 'Akkor majd hamis krisztusok és hamis próféták jönnek, akik jeleket és csodákat tesznek azért, hogy ha lehet, megtévesszék még az Isten választottait is.', 'Emlékezzetek, én előre megmondtam nektek ezeket!', 'Ha tehát valaki azt mondja nektek: »Krisztus ott van a pusztában!«, ne menjetek ki oda! Vagy ha így szólnak: »Krisztus a belső szobában van!«, azt se higgyétek el!', 'Mert amikor eljön az Emberfia, az olyan lesz, mint az égen keleten felvillanó villám, amelyet még nyugaton is lehet látni.', 'Ahol a keselyűk összegyűlnek, ott van a holttest.', 'És ezek után a nyomorúságos napok után »Elsötétül majd a nap, a hold sem világít többé. A csillagok lehullanak az égről, és az ég erői is megremegnek.« Ézs 13:10;', 'Ekkor megjelenik az égen a jel, amely az Emberfia eljövetelét mutatja. Akkor a világon minden ember hangosan fog sírni. Látni fogják az Emberfiát, amint eljön az ég felhőin hatalommal és nagy dicsőséggel.', 'Hangos trombitaszóval elküldi angyalait az egész földre, hogy összegyűjtsék választottait a föld minden részéről.', 'Tanulhattok a fügefa példájából: amikor gyenge hajtást hoz, majd pedig leveleket, tudjátok, hogy közel van a nyár.', 'Ugyanígy, amikor mindezeket az eseményeket látjátok megtörténni, tudhatjátok, hogy az idő közel van, hamarosan eljön.', 'Igazán mondom nektek, hogy ez a nemzedék nem múlik el addig, amíg mindez meg nem történik!', 'Az ég és a föld elmúlik, az én szavaim azonban nem múlnak el.”', '„De senki nem ismeri azt a napot és azt az órát. Még a mennyei angyalok, sőt a Fiú sem, csak az Atya.', 'Amikor az Emberfia ismét eljön a földre, hasonló lesz a helyzet, mint Nóé idejében volt.', 'Mert a vízözön előtti napokban is ettek, ittak, nősültek és férjhez mentek az emberek. Ez addig tartott, amíg Nóé bement a bárkába.', 'Az emberek addig nem tudták, mi fog történni, amíg a vízözön oda nem ért, és el nem pusztította őket. Ugyanígy lesz, amikor az Emberfia eljön a földre.', 'Akkor két férfi közül, akik a mezőn dolgoznak, az egyiket elviszik, a másik ott marad.', 'Hasonlóképpen két asszony közül, akik a malomban őrölnek, az egyiket elviszik, a másik ott marad.', 'Ezért legyetek állandóan készen, mert nem tudjátok, melyik nap jön el Uratok.', 'Emlékezzetek erre: ha tudná a ház ura, hogy az éjszaka melyik órájában jön a tolvaj, akkor ébren maradna. Nem engedné, hogy betörjön a házába.', 'Legyetek ezért ti is mindig készen! Mert az Emberfia olyan órában jön el, amikor nem várjátok!”', '„Ki a hűséges és bölcs szolga? Az, akit azért rendelt a többi szolgája fölé az ura, hogy idejében odaadja nekik az ételüket.', 'Boldog az a szolga, akit az ura, amikor hazajön, ebben a munkában talál!', 'Igazán mondom nektek: ura meg fogja bízni egész vagyona kezelésével.', 'Ha azonban a szolga gonosz, azt mondja magában: »Késik az uram.«', 'Verni kezdi a szolgatársait és részegesekkel eszik és iszik együtt.', 'Hazaérkezik ennek a szolgának az ura egy napon, amikor nem várja, és amikor nem is gondolja.', 'Kegyetlenül megbünteti őt, és oda juttatja, ahová a képmutatók kerülnek. Ott lesz majd sírás és fogcsikorgatás.”'], ['„Azon a napon a mennyek királysága olyan lesz, mint amikor tíz fiatal lány olajlámpással a kezében kiment a vőlegény elé.', 'Közülük öt ostoba volt, öt pedig bölcs.', 'Az ostobák csak a lámpásaikat vitték magukkal. Olaj nem volt náluk.', 'A bölcsek a lámpásaikkal együtt korsókban vittek magukkal olajat is.', 'Mivel a vőlegény késett, mindannyian elálmosodtak, és elaludtak.', 'Éjfélkor azonban kiáltás hallatszott: »Jön a vőlegény! Menjetek ki elé!«', 'Erre azonnal felébredt mindegyik fiatal lány. Elkészítették lámpásaikat.', 'Az ostobák azt mondták a bölcseknek: »Adjatok nekünk egy kis olajat, mert különben kialszanak a lámpásaink.«', 'Az bölcsek azonban így válaszoltak: »Nem tehetjük, mert akkor nem lesz elég se nekünk, se nektek. Menjetek el inkább az olajárusokhoz, és vegyetek magatoknak!«', 'Amíg azonban az ostoba lányok elmentek vásárolni, megjött a vőlegény. Azok a lányok, akik készen várták, bementek vele az esküvői vacsorára. Az ajtót pedig bezárták.', 'Később megérkezett a többi lány is. Kiáltozni kezdtek: »Uram! Uram! Nyisd ki az ajtót nekünk!«', 'A vőlegény azonban így válaszolt: »Igazán mondom nektek: Nem ismerlek titeket!«', 'Vigyázzatok tehát! Mert nem ismeritek sem a napot, sem az órát, amikor az Emberfia eljön!”', '„A mennyek királysága olyan, mint az az ember, aki mielőtt elutazott volna külföldre, összehívta a szolgáit. Minden vagyonát rájuk bízta.', 'Egyiküknek öt zacskó ezüstpénzt adott, a másiknak két zacskót, a harmadiknak pedig egyet. Mindenkinek képességei szerint adott. Ezután elutazott.', 'Aki az öt zacskó ezüstpénzt kapta, vállalkozásba fektette a pénzt, és újabb öt zacskó ezüstpénzt nyert vele.', 'Aki kettőt kapott, ugyanígy tett, és nyert másik két zacskó ezüstpénzt.', 'Aki viszont egyet kapott, elment, és ásott egy gödröt. Oda rejtette el ura pénzét.', 'Hosszú idő elteltével hazatért a szolgák ura. Kérte őket, hogy mondják el, mit tettek a pézzel.', 'Aki öt zacskó ezüstpénzt kapott, öttel többet hozott vissza. Ezt mondta: »Uram, öt zacskó ezüstpénzt bíztál rám. Arra használtam fel őket, hogy újabb ötöt szerezzek.«', 'Az ura így szólt hozzá: »Jól van! Jó és megbízható szolga vagy! Hűséges voltál ezen a kevésen, ezért ezentúl sokat bízok rád. Gyere, és örülj velem együtt!«', 'Ekkor az a szolga ment oda a gazdájához, aki két zacskó ezüstöt kapott. Ezt mondta: »Uram, két zacskó ezüstpénzt bíztál rám. Arra használtam föl a pénzedet, hogy újabb két zacskó ezüstpénzt szerezzek vele.«', '»Jól van! Jó és megbízható szolga vagy! Hűséges voltál ezzel a kevésen, ezért ezentúl sokat bízok rád. Gyere, és örülj velem együtt!«', 'Azután jött az, aki egy zacskó ezüstpénzt kapott. Ő így szólt: »Uram, tudtam, hogy kemény ember vagy. Még ott is aratni akarsz, ahol nem vetettél. Onnan is gyűjtesz, ahová nem szórtál magot.', 'Féltem tőled, ezért elmentem, és elrejtettem a földbe az ezüstpénzt, amit adtál nekem. Most tessék, itt a pénzed.«', 'Ekkor az úr azt mondta neki: »Te gonosz és lusta szolga! Tudtad, hogy ott is aratok, ahol nem vetettem, és onnan is gyűjtök, ahová nem szórtam magot.', 'Akkor miért nem tetted bankba a pénzemet, hogy amikor visszajövök, kamattal kapjam vissza?!', 'Vegyétek hát el tőle azt az egy zacskó ezüstpénzt! Adjátok oda annak, akinek tíz zacskó ezüstpénze van!«', 'Mindenki, aki felhasználja azt, amije van, még többet fog kapni. Attól pedig, aki nem használja föl azt, amije van, mindent elvesznek majd.', 'Azt a haszontalan szolgát pedig dobjátok ki a sötétségbe. Ott lesz majd sírás és fogcsikorgatás!”', '„Amikor az Emberfia eljön dicsőségében, az összes angyalával, akkor leül dicsőséges trónjára.', 'Akkor minden nemzet összegyűlik elé, és ő kettéválasztja őket, ahogyan egy pásztor elválasztja a juhokat a kecskéktől.', 'A juhokat a jobb oldalára, a kecskéket pedig a bal oldalára állítja.', 'Ezután a király így szól majd a jobb oldalán állókhoz: »Gyertek, Atyám áldottai! Örököljétek azt az királyságot, amit Isten a világ kezdete óta elkészített nektek!', 'Mert amikor éhes voltam, enni adtatok nekem. Amikor szomjas voltam, inni adtatok. Amikor idegen voltam, vendégül láttatok.', 'Amikor nem volt ruhám, adtatok nekem. Amikor beteg voltam, gondoskodtatok rólam. Amikor börtönben voltam, meglátogattatok.«', 'Erre így felelnek majd az igaz emberek: »Uram, mikor volt az, amikor éhesnek láttunk téged és megetettünk téged? Mikor volt az, hogy szomjasnak láttunk téged, és inni adtunk neked?', 'Mikor láttunk téged idegennek, és adtunk neked szállást? Mikor láttunk téged ruha nélkül, és adtunk neked ruhát?', 'Mikor láttunk betegnek vagy börtönben, hogy elmehettünk volna hozzád?«', 'Akkor a király így válaszol majd erre: »Igazán mondom nektek: amikor megtettétek a legkisebb testvéreim egyikével, velem tettétek meg.«', 'Ezután pedig így szól majd a király a bal oldalán állókhoz: »Menjetek előlem, átkozottak, az ördögnek és az ő angyalainak elkészített örök tűzre!', 'Mert éhes voltam, de nem adtatok enni. Szomjas voltam, de ti nem adtatok inni.', 'Idegen voltam, de ti nem adtatok szállást. Nem volt ruhám, de ti nem öltöztettetek fel. Beteg voltam, börtönben voltam, de ti nem látogattatok meg.«', 'Ők is ugyanazt fogják tőle kérdezni: »Uram, mikor láttunk téged éhesnek, szomjasnak vagy idegennek? Mikor láttunk téged ruha nélkül, betegen vagy börtönben, és nem segítettünk neked?«', 'Akkor a király így válaszol nekik: »Igazán mondom nektek: amikor nem tettétek meg a legkisebb testvéreim egyikével, velem nem tettétek meg.«', 'Ezek elmennek az örök büntetésre. Az igazak pedig az örök életre mennek.”'], ['Miután Jézus elmondta mindezeket, így szólt a tanítványaihoz:', '„Mint tudjátok, holnapután lesz a Pászka ünnepe. Akkor az Emberfiát átadják ellenségeinek, és keresztre feszítik.”', 'Ekkor a főpapok és a nép idős vezetői összegyűltek Kajafás főpap palotájának udvarában.', 'Tervet készítettek, hogy csapdába csalják, elfogják és megöljék Jézust.', 'Mindamellett ezt mondták: „Ne az ünnep alatt történjen, nehogy fellázadjon a nép!”', 'Amikor Jézus Betániában éppen a leprás Simon házában volt,', 'egy asszony ment oda hozzá. Egy alabástrom edényben drága, illatos olajat hozott. Az olajat Jézus fejére öntötte, amíg Jézus az asztalnál volt.', 'Amikor a tanítványok ezt meglátták, mérgesek lettek. Azt kérdezték: „Mire jó ez a pazarlás?', 'Eladhattuk volna sok pénzért, és a pénzzel segíthettünk volna a szegényeken.”', 'Jézus azonban tudta, hogy miről beszélnek. Így szólt hozzájuk: „Miért bántjátok ezt az asszonyt? Hiszen jó dolgot tett velem!', 'Szegények mindig lesznek köztetek.Én azonban nem leszek mindig veletek.', 'Amikor ez az asszony a testemre öntötte az illatos olajat, azzal már a temetésemet készítette elő.', 'Igazán mondom nektek: az egész világon, ahol csak hirdetni fogják ezt az örömhírt, azt is elmondják majd, amit ez az asszony tett, és emlékezni fognak rá.”', 'Ekkor a tizenkét tanítvány egyike, Iskáriótes Júdás, elment a főpapokhoz.', 'Ezt mondta nekik: „Mit adtok nekem, ha a kezetekre adom Jézust?” Azok harminc ezüstpénzt ajánlottak fel neki.', 'Attól kezdve Júdás kereste a megfelelő alkalmat, hogy kezükre adja Jézust.', 'A kovásztalan kenyér ünnepének első napján tanítványai a következő kérdéssel fordultak Jézushoz: „Mit szeretnél? Hol készítsük el neked a pászkavacsorát , hogy megehesd?”', 'Ő így válaszolt: „Menjetek be a városba ahhoz az emberhez, akit ismerek. Mondjátok meg neki, hogy azt üzeni a tanító: »Közel van már az időm. Tanítványaimmal együtt a te házadban tartom meg a pászkavacsorát.«”', 'A tanítványok mindent úgy tettek, ahogyan Jézus parancsolta nekik. Elkészítették a pászkavacsorát.', 'Amikor beesteledett, Jézus asztalhoz ült tizenkét tanítványával.', 'Evés közben ezt mondta Jézus: „Igazán mondom nektek: egyikőtök el fog engem árulni.”', 'Erre ők nagyon szomorúak lettek, és egyenként megkérdezték tőle: „Ugye nem én vagyok az, Uram?”', 'Ő így válaszolt: „Aki velem együtt mártja kezét a tálba, az fog engem elárulni.', 'Az Emberfia elmegy, ahogyan megírták róla az Írásban. De szörnyű lesz annak az embernek, aki elárulja az Emberfiát! Jobb lett volna neki, ha meg sem született volna!”', 'Ekkor megszólalt az áruló Júdás: „Ugye nem én vagyok az, tanító?” „De bizony, te vagy az!” — válaszolta neki Jézus.', 'Miközben ettek, Jézus kezébe vette a kenyeret, és megáldotta azt. Megtörte, odaadta a tanítványainak, és ezt mondta: „Vegyétek, és egyétek meg! Ez az én testem!”', 'Ezután egy pohár bort vett a kezébe. Hálát adott érte Istennek, majd odaadta a tanítványainak. Ezt mondta: „Igyatok ebből mindnyájan,', 'ez az én vérem, amivel elkezdődik a szövetség. Ez a vér sok emberért lesz kiontva, hogy a bűneik meg legyenek bocsátva.', 'Igazán mondom nektek: mostantól nem iszom ebből a borból addig a napig, amíg Atyám királyságában nem iszom az újat veletek együtt.”', 'Miután énekeltek Istennek, kimentek az Olajfák hegyére.', 'Ott így szólt Jézus a tanítványaihoz: „Ma éjjel mindnyájan elveszítitek a hiteteket bennem. Hiszen ezt mondja az Írás is: »Megölöm a pásztort, és a nyáj juhai szétszóródnak.« Zak 13:7', 'De a feltámadásom után előttetek megyek majd Galileába.”', 'Ekkor megszólalt Péter: „Ha mások el is veszítik a hitüket benned, én soha nem fogom!”', 'Jézus azt mondta: „Igazán mondom neked: ma éjjel, mielőtt megszólal a kakas, háromszor fogod letagadni, hogy ismersz engem.”', 'Péter azonban azt mondta: „Még ha veled együtt kellene is meghalnom, akkor sem tagadom le, hogy ismerlek téged.” A többi tanítvány is ugyanezt mondta.', 'Jézus ezután egy Gecsemáné nevű helyre ment tanítványaival. Ott így szólt hozzájuk: „Ti üljetek le itt, amíg én elmegyek imádkozni!”', 'Pétert és Zebedeus két fiát azonban magával vitte. Szomorú és nyugtalan lett.', 'Így szólt Péterhez és Zebedeus két fiához: „A szomorúságom olyan nagy, hogy majdnem megöl. Maradjatok itt, és maradjatok ébren velem együtt!”', 'Majd kissé továbbment. Arccal a földre borult, és így imádkozott: „Atyám! Ha lehetséges, hadd ne kelljen kiinnom a szenvedésnek ezt a poharát! De ne azt tedd, amit én akarok, hanem azt, amit te akarsz!”', 'Ezután visszament a tanítványokhoz, és alva találta őket. Azt mondta Péternek: „Hát még egy órát sem tudtatok velem együtt ébren maradni?', 'Maradjatok ébren és imádkozzatok, hogy ne essetek kísértésbe! Mert a szellem azt akarja tenni, ami jó, de a test gyenge.”', 'Ezután megint elment. Így imádkozott: „Atyám, ha nem lehetséges, hogy ez a pohár eltávozzon tőlem és ki kell innom, akkor legyen minden a te akaratod szerint!”', 'Amikor visszament hozzájuk, megint alva találta őket, mert nem tudták nyitva tartani a szemüket.', 'Így aztán otthagya őket, és újból elment. Harmadszor is ugyanazokkal a szavakkal imádkozott.', 'Ezután odament a tanítványokhoz, és megkérdezte őket: „Még mindig alszotok és pihentek? Eljött az idő, amikor az Emberfiát bűnösök kezére adják.', 'Keljetek fel, és induljunk! Nézzétek, itt van, aki elárul engem!”', 'Jézus még beszélt, amikor odaért hozzá Júdás, a tizenkét tanítvány egyike. Kardokkal és botokkal felfegyverzett nagy tömeg jött vele. A tömeget a főpapok és a nép idős vezetői küldték.', 'Az áruló megmondta nekik, hogy mi lesz a jel: „Akit megcsókolok, ő az! Tartóztassátok le!”', 'Júdás egyenesen Jézushoz ment. „Üdvözöllek, tanító!” — mondta, és megcsókolta őt.', 'Jézus erre így felelt: „Barátom, tedd azt, amiért jöttél!” Erre az emberek odamentek Jézushoz. Rátették a kezüket és elfogták őt.', 'Ekkor Jézus kísérői közül az egyik a kardjáért nyúlt. Kihúzta, rácsapott vele a főpap szolgájára, és levágta a fülét.', 'Jézus azonban rászólt: „Tedd csak vissza a kardodat a helyére! Aki kardot ránt, kard által hal meg!', 'Vagy talán azt hiszed, nem kérhetnék Atyámtól akár tizenkét sereg angyalt is?', 'De akkor hogyan teljesednének be az Írások, amelyek szerint mindennek így kell történnie?”', 'Ezután pedig a tömeghez fordult. Ezt kérdezte tőlük: „Kardokkal és botokkal jöttetek értem, hogy elfogjatok, mintha rabló lennék. Minden nap ott ültem a Templomban és tanítottam, és nem fogtatok el.', 'Azért történt minden így, hogy beteljesedjen, amit a próféták megírtak.” Ezután minden tanítványa otthagyta őt, és elmenekült.', 'Jézust elfogták, és Kajafás főpaphoz vitték. Ott összegyűltek a törvénytanítók és a nép idős vezetői.', 'Péter pedig távolról követte Jézust egészen a főpap udvaráig. Bement, és leült az őrök közé, hogy lássa, mi fog történni.', 'A főpapok és a tanács többi tagja hamis tanúkat próbáltak találni Jézus ellen, hogy halálra ítélhessék őt.', 'De nem találtak, pedig sok hamis tanú jelentkezett. Végül előrement két férfi.', 'Ezt mondták: „Ez az ember azt mondta: »Le tudom rombolni Isten Templomát, és három nap alatt újra felépítem.«”', 'A főpap erre fölállt, és ezt kérdezte Jézustól: „Miért nem felelsz semmit arra, amivel ezek vádolnak?”', 'Jézus azonban tovább hallgatott. Ekkor a főpap így folytatta: „Az élő Isten nevében parancsolom, hogy mondd meg nekünk: Te vagy-e a Krisztus, az Isten Fia?”', 'Jézus ezt mondta neki: „Én vagyok, ahogyan mondtad! De elmondom nektek: mostantól kezdve meglátjátok az Emberfiát Isten jobb oldalán ülni. És meglátjátok, hogy eljön az ég felhőin.”', 'A főpap erre megszaggatta a ruháját. Így szólt: „Ez az ember Istent gyalázta! Több tanúra nincs is szükségünk. Mindnyájan hallottátok, amit Isten ellen mondott.', 'Mit gondoltok?” Azok ezt válaszolták: „Bűnös, és meg kell halnia!”', 'Ezután az emberek az arcába köptek, ököllel ütötték.', 'Mások megpofozták és ezt mondták: „Most prófétáld meg nekünk, Krisztus, hogy ki ütött meg téged!”', 'Péter ezalatt ott ült a főpap udvarán. Odament hozzá egy szolgálólány, és így szólt: „Te is a galileai Jézussal voltál.”', 'De Péter ezt mindenki előtt letagadta. Ezt mondta: „Nem tudom, miről beszélsz.”', 'Amikor aztán Péter kiment a kapuba, meglátta őt egy másik szolgálólány. Az így szólt a többiekhez: „Ez a férfi a názáreti Jézussal volt.”', 'Péter letagadta, sőt még esküvel is megerősítette: „Nem ismerem azt a férfit!”', 'Rövid idő múlva azok, akik ott álltak, odamentek Péterhez. Így szóltak hozzá: „Te tényleg közéjük tartozol. Megismerünk arról, ahogy beszélsz.”', 'Péter erre átkozódni kezdett, és esküvel fogadta: „Nem ismerem azt a férfit!” Abban a pillanatban megszólalt a kakas.', 'Péternek akkor eszébe jutott, amit Jézus korábban mondott neki: „Mielőtt a kakas megszólal, háromszor fogod letagadni, hogy ismersz engem.” Akkor kiment onnan, és keservesen sírni kezdett.'], ['Amikor eljött a reggel, a főpapok és a nép idős vezetői összegyűltek. Elhatározták, hogy megölik Jézust.', 'Ezután megkötözték, Pilátushoz, a római helytartóhoz vezették és átadták neki.', 'Júdás, aki elárulta Jézust, látta, hogy Jézust halálra ítélték. Megbánta azt, amit tett. Visszavitte a harminc ezüstpénzt a főpapokhoz és az idős vezetőkhöz.', 'Ezt mondta: „Bűnt követtem el, mert ártatlan embert árultam el és adtam halálra.” Azok így feleltek: „Mi közünk van nekünk ehhez? Ez a te dolgod.”', 'Akkor Júdás beszórta a Templomba az ezüstöket. Majd elment, és felakasztotta magát.', 'A főpapok összeszedték a pénzt. Így szóltak: „A törvényünk tiltja, hogy ezt a pénzt a Templom kincstárába tegyük. Arra lett ugyanis felhasználva, hogy egy ember halálát megvegyék rajta.”', 'Így tehát elhatározták, hogy megveszik belőle a Fazekasmezőt az idegenek számára temetőnek.', 'Ezért nevezik azt a mezőt mind a mai napig Vérmezőnek.', 'Így teljesedett be, amit Jeremiás próféta mondott: „Fogták a harminc ezüstöt, azt az összeget, amelyben Izrael népe megegyezett, hogy fizetnek érte.', 'Megvették rajta a Fazekasmezőt, ahogyan azt megparancsolta nekem az Úr.”', 'Jézust ezután a római helytartó, Pilátus elé állították. A helytartó megkérdezte tőle: „Te vagy a zsidók királya?” „Úgy, ahogy mondod” — felelte Jézus.', 'A főpapok és az idős vezetők vádjaira azonban nem felelt semmit.', 'Erre Pilátus így szólt Jézushoz: „Hát nem hallod, hogy mennyi mindennel vádolnak?', 'Ő azonban nem felelt neki egyetlen vádra sem. Ezen aztán Pilátus nagyon elcsodálkozott.', 'A Pászka ünnepének idején a helytartó szabadon szokott engedni egy rabot, akit a tömeg választott.', 'Most is volt ott egy bűnöző, akit Barabbásnak hívtak.', 'Pilátus megkérdezte az összegyűlt tömegtől: „Kit akartok, hogy elengedjek? Barabbást vagy Jézust, akit Krisztusnak hívnak?”', 'Tudta ugyanis, hogy irigységből adták át neki Jézust.', 'Mialatt Pilátus az ítélőszékben ült, felesége ezt üzente neki: „Ne avatkozz ennek az igaz embernek az ügyébe, mert sokat szenvedtem miatta, amikor ma éjjel róla álmodtam!”', 'A főpapok és az idős vezetők azonban rábeszélték a népet, hogy Barabbás elengedését kérjék, Jézust pedig ítéljék halálra.', 'A helytartó megkérdezte őket: „A két fogoly közül melyiket engedjem szabadon?” „Barabbást!” — válaszolták.', 'Pilátus ekkor ezt kérdezte tőlük: „És mit tegyek Jézussal, akit Krisztusnak hívnak?” Mindannyian ezt kiáltották: Feszíttesd keresztre!', '„Miért? Mi rosszat tett?” — kérdezte őket. Ők pedig még hangosabban kiáltották: „Feszíttesd keresztre!”', 'Pilátus látta, hogy semmire sem megy velük, sőt ebből még lázadás is kitörhet. Ezért vizet hozatott. Az emberek előtt megmosta a kezét, és így szólt: „Nem vagyok felelős ennek az embernek a haláláért. Ez a ti dolgotok!”', 'Erre mindenki ezt mondta: „Mi és a gyermekeink felvállaljuk a felelősséget a haláláért!”.', 'Akkor Pilátus szabadon engedte nekik Barabbást. Jézust pedig megkorbácsoltatta, majd átadta őt a katonáknak, hogy feszítsék keresztre.', 'Ezután a helytartó katonái a helytartói palotába vitték Jézust. Ott a többi katona is köréje gyűlt.', 'Levetkőztették, és vörös köpenyt adtak rá.', 'Tövises ágakból koszorút fontak, és azt tették a fejére. Egy nádszálat adtak a jobb kezébe. Ezután térdre borultak előtte, és így gúnyolták: „Éljen a zsidók királya!”', 'Majd leköpdösték Jézust. Kezéből kivették a nádszálat, és elkezdték verni vele a fejét.', 'Miután befejezték a gúnyolódást, levették a válláról a köpenyt. Ismét ráadták a saját ruháit, majd elvitték, hogy keresztre feszítsék.', 'Miközben kifelé mentek a városból, találkoztak egy Simon nevű férfivel, aki Ciréne városából származott. Arra kényszerítették őt, hogy vigye Jézus keresztjét.', 'Amikor odaértek arra a helyre, amelynek „Golgota”, azaz „Koponyahely” volt a neve,', 'epével kevert bort adtak neki inni. Jézus, miután megkóstolta, nem akarta meginni.', 'Ezután keresztre feszítették őt. Ruháira sorsot vetettek és így osztották el egymás között.', 'Majd leültek és őrizték őt.', 'Ezután a feje fölé tették az ellene emelt vádiratot: „EZ JÉZUS, A ZSIDÓK KIRÁLYA!”', 'Vele együtt keresztre feszítettek két bűnözőt is, az egyiket a jobb oldalára, a másikat pedig a bal oldalára.', 'Az emberek, akik arra mentek, sértegették őt. Rázták a fejüket,', 'és ezt mondták: „Te, aki azt mondtad, hogy le tudod rombolni a Templomot és három nap alatt felépíted, most mentsd meg magad! Ha Isten Fia vagy, gyere le a keresztről!”', 'A főpapok a törvénytanítókkal és az idős vezetőkkel együtt szintén gúnyolták őt:', '„Másokat megmentett, de magát nem tudja megszabadítani? Ha ő Izrael királya, jöjjön le a keresztről! Akkor majd hiszünk benne.', 'Istenben bízott, lássuk, hogyan menti meg most Isten, ha akarja! Hiszen azt mondta: Isten Fia vagyok.”', 'A vele együtt megfeszített bűnözők ugyanígy gúnyolták Jézust.', 'Déli tizenkét órától délután háromig sötétség lett az egész vidéken.', 'Három óra körül Jézus hangosan felkiáltott: „Éli, Éli, lamá sabaktáni?” Ez azt jelenti: „Én Istenem, én Istenem, miért hagytál el engem?”', 'Néhány ember, aki ott állt, hallotta ezt, és így szólt: „Illést hívja!”', 'Közülük az egyik gyorsan elfutott, és hozott egy szivacsot. Ecetbe mártotta, majd egy nádszálra tűzte. Felnyújtotta Jézusnak, hogy igyon belőle.', 'Mások pedig azt mondták: „Lássuk, eljön-e Illés, hogy megszabadítsa őt!”', 'Jézus ismét hangosan felkiáltott, és ezután meghalt.', 'Abban a pillanatban kettészakadt a templom függönye felülről egészen az aljáig. Rengett a föld, és a sziklák meghasadtak.', 'A sírok megnyíltak, és Isten emberei közül sokan, akik már meghaltak, feltámadtak.', 'Miután Jézus feltámadt a halálból, ezek kijöttek a sírokból, bementek a szent városba, és ott sok embernek megjelentek.', 'A százados és a katonák, akik Jézust őrizték, látták a földrengést és a többi eseményt. Nagyon megijedtek, és ezt mondták: „Ez az ember valóban Isten Fia volt!”', 'Sok asszony volt ott, akik távolabbról figyeltek. Ők Galileától követték Jézust, és gondoskodtak róla.', 'Köztük volt a magdalai Mária, Mária, aki Jakab és József anyja volt, és a Zebedeus fiúk anyja is.', 'Amikor este lett, eljött egy Arimátia nevű városból való gazdag ember. Józsefnek hívták. Ő maga is Jézus követője volt.', 'Elment Pilátushoz, és elkérte tőle Jézus testét. Pilátus elrendelte, hogy adják oda neki.', 'József elvitte a testet. Tiszta vászonlepedőbe csavarta,', 'és elhelyezte azt saját, új sírjába, amelyet a sziklába vágatott. Ezután egy nagy követ hengerített a sír bejáratához, majd elment onnan.', 'Ott volt magdalai Mária és a másik Mária is, és a sírral szemben leültek.', 'Másnap — az előkészület napja után — a főpapok és farizeusok mindannyian elmentek Pilátushoz.', 'Így szóltak: „Uram, emlékszünk, hogy ez a csaló még életében azt mondta: »A harmadik napon feltámadok.«', 'Parancsold meg tehát, hogy három napig őrizzék a sírt, nehogy a tanítványai odamenjenek, és ellopják a testet, aztán pedig azt mondják az embereknek, hogy feltámadt a halálból. Ez az utóbbi csalás még rosszabb lenne, mint az előző volt!”', '„Megkaphatjátok az őrizetet” — mondta Pilátus. „Őriztessétek a sírt, ahogy csak tudjátok!”', 'Azok el is mentek, lepecsételték a sír bejáratát elzáró követ, és őrséget állítottak a sírhoz.'], ['A szombat utáni nap volt a hét első napja. Ennek a napnak a hajnalán a magdalai Mária és a másik Mária elmentek, hogy megnézzék a sírt.', 'Abban a pillanatban erős földrengés lett, mert az Úr angyala leszállt az mennyből. Elhengerítette a követ a sír elől, és ráült.', 'A megjelenése olyan volt, mint a villámlás. A ruhája hófehér volt.', 'Az őrök annyira megijedtek az angyaltól, hogy reszketni kezdtek a félelemtől, és olyanok lettek, mint a halottak.', 'Így szólt az angyal az asszonyokhoz: „Ne féljetek! Tudom, hogy a keresztre feszített Jézust keresitek.', 'De nincs itt. Feltámadt a halálból, ahogy megmondta. Gyertek csak, nézzétek meg azt a helyet, ahol feküdt!', 'Azután pedig gyorsan menjetek el a tanítványaihoz! Mondjátok el nekik: »Jézus feltámadt a halálból, és előttetek megy Galileába! Ott majd meglátjátok őt.«” Majd ezt mondta az angyal: „Ne felejtsétek el, amit elmondtam nektek.”', 'Az asszonyok gyorsan elmentek a sírtól. Bár féltek, mégis tele voltak örömmel. Elfutottak, hogy elmondják mindezt a tanítványoknak.', 'Ekkor Jézus állt meg előttük és így köszöntötte őket: „Üdvözöllek titeket!” Az asszonyok odamentek Jézushoz, megfogták a lábát, és imádták őt.', 'Jézus így szólt hozzájuk: „Ne féljetek! Menjetek el, mondjátok el a testvéreimnek, hogy menjenek Galileába! Ott majd meglátnak engem.”', 'Az asszonyok még úton voltak, amikor az őrség néhány tagja bement a városba. Elmondták a főpapoknak, hogy mi történt.', 'Azok összegyűltek az idős vezetőkkel, és kitaláltak egy tervet. Sok pénzt adtak a katonáknak, és', 'ezt mondták nekik: „Mondjátok azt az embereknek, hogy éjjel, miközben aludtatok, odamentek Jézus tanítványai, és ellopták a holttestét.', 'Ha a helytartó megtudja ezt a dolgot, mi majd meggyőzzük őt, és kimentünk benneteket a bajból.”', 'Az őrök elfogadták a pénzt, és mindent úgy tettek, ahogyan megmondták nekik. Így aztán ez a történet mind a mai napig jól ismert a zsidók között.', 'A tizenegy tanítvány elment Galileába. Elmentek arra a hegyre, ahová Jézus mondta nekik.', 'Amint meglátták Jézust, leborultak előtte és imádták őt, bár néhányan kételkedtek.', 'Jézus közel ment hozzájuk, és ezt mondta: „Atyám minden hatalmat nekem adott a mennyben és a földön.', 'Úgyhogy menjetek el, és tegyetek tanítvánnyá minden népet! Merítsétek be őket az Atya, a Fiú és a Szent Szellem nevében!', 'Arra tanítsátok őket, hogy megtartsák mindazt, amit parancsoltam nektek! És ne feledjétek: Én minden nap veletek leszek, amíg a világ el nem múlik!”']], 'Mark': [['Ez az örömhírnek a kezdete, amely Jézus Krisztusról, Isten Fiáról szól.', 'Ézsaiás próféta így írt erről: „Elküldöm előtted követemet, aki majd utat készít számodra.” Mal 3:1', '„Valaki kiált a pusztában: »Készítsétek elő az Úr útját! Tegyétek egyenessé ösvényeit!«” Ézs 40:3', 'Megjelent Bemerítő János a pusztában és bemerítette az embereket. Azt mondta nekik, hogy változtassák meg azt, ahogy gondolkodnak és ahogy élnek, merítkezzenek be, hogy Isten megbocsássa a bűneiket.', 'Kiment hozzá Júdea népe és a jeruzsálemiek is, ő pedig bemerítette őket a Jordán folyóba, miután megvallották bűneiket.', 'János teveszőrből készült ruhát és derekán bőrövet hordott. Sáskát és vadmézet evett.', 'Ezt hirdette: „Aki utánam jön, hatalmasabb nálam, és én még arra sem vagyok méltó, hogy lehajoljak, és a saruja szíját kikössem.', 'Én vízbe merítelek be titeket, ő azonban Szent Szellembe fog majd titeket bemeríteni.”', 'Abban az időben történt, hogy Jézus eljött Galilea tartomány Názáret nevű városából, és János bemerítette őt a Jordán folyóba.', 'Amint feljött a vízből, látta, hogy megnyílik a menny, és a Szent Szellem galamb formájában leszáll rá.', 'Ezután egy hang hallatszott a mennyből: „Te vagy az én szeretett Fiam, benned gyönyörködöm.”', 'Ezután kivitte őt a Szent Szellem a pusztába.', 'Jézus negyven napig volt azon a helyen, miközben a Sátán próbára tette őt. Vadállatok is voltak ott, és angyalok gondoskodtak róla.', 'Miután Jánost elfogták, Jézus elment Galileába. Isten örömhírét hirdette:', '„Eljött az idő, és közel van az Isten királysága. Változtassátok meg ahogyan gondolkodtok és ahogy éltek, és higgyétek el az örömhírt!”', 'Amikor Jézus egyszer a Galileai — tó partján járt, meglátta Simont és Andrást, Simon testvérét. Éppen hálót vetettek a tóba, ugyanis halászok voltak.', 'Jézus így szólt hozzájuk: „Kövessetek engem, és én emberhalásszá teszlek titeket!”', 'Ők azonnal otthagyták a hálóikat, és követték Jézust.', 'Miután kissé továbbment, meglátta Jakabot, aki Zebedeus fia volt, és testvérét, Jánost. Ők a hajóban voltak, és a hálóikat javítgatták.', 'Jézus azonnal elhívta őket is. Erre ők otthagyták apjukat, Zebedeust a hajóban levő munkásokkal együtt, és követték őt.', 'Ezután elmentek Kapernaum városába. A következő szombaton Jézus bement a zsinagógába és tanított.', 'Mindenki csodálkozott a tanításán, mert nem úgy tanított, mint a törvénytanítók, hanem úgy, mint akinek hatalma van.', 'A zsinagógában éppen akkor ott volt egy ember, akiben gonosz szellem volt. Ez az ember így kiáltott fel:', '„Mit akarsz tőlünk, názáreti Jézus?! Azért jöttél, hogy elpusztíts minket? Tudom, ki vagy te: az Isten Szentje!”', 'Jézus ekkor ráparancsolt: „Hallgass, és menj ki belőle!”', 'A gonosz szellem ekkor megrázta a férfit, majd hangos kiáltással kiment belőle.', 'Ezen aztán mindenki elcsodálkozott, és egymást kérdezgették: „Milyen új tanítás ez? Hatalommal parancsol a gonosz szellemeknek, és azok engedelmeskednek neki!”', 'Gyorsan híre ment Jézus cselekedeteinek Galilea egész vidékén.', 'Miután kijöttek a zsinagógából, Jakabbal és Jánossal együtt Simon és András házához mentek.', 'Simon anyósa lázasan feküdt. Ezt azonnal megmondták Jézusnak.', 'Jézus odalépett az asszonyhoz, megfogta a kezét, és felállította. Az asszonynak elmúlt a láza, és szolgálni kezdett nekik.', 'Este, miután lement a nap, betegeket vittek Jézushoz, és olyan embereket, akikben gonosz szellem volt.', 'Az egész város összegyűlt az ajtó előtt.', 'Jézus sok embert meggyógyított, akik különféle betegségekben szenvedtek, és sok gonosz szellemet is kiűzött. A gonosz szellemeket azonban nem engedte megszólalni, mert jól ismerték őt.', 'Kora reggel, amikor még sötét volt, Jézus felkelt, kiment a házból egy elhagyatott helyre, hogy imádkozzon.', 'Simon és társai később kimentek Jézus után, hogy megkeressék.', 'Amikor rátaláltak, így szóltak hozzá: „Mindenki téged keres!”', 'De Jézus ezt mondta nekik: „Menjünk innen tovább a szomszédos falvakba is, hogy ott is hirdethessem az örömhírt, hiszen ezért jöttem.”', 'El is ment, és bejárta egész Galileát. Tanított a zsinagógákban, és kiűzte a gonosz szellemeket.', 'Odament hozzá egy leprás. Letérdelt Jézus előtt, és így kérte őt: „Tudom, hogy meg tudnál gyógyítani engem, ha akarnál!”', 'Jézus megsajnálta őt. Kinyújtotta a kezét, megérintette a leprást, és így szólt hozzá: „Akarom. Gyógyulj meg!”', 'Erre azonnal elmúlt róla a lepra, és teljesen egészséges lett.', 'Jézus szigorúan figyelmeztette őt, és elbocsátotta.', 'Ezt mondta neki: „Vigyázz, senkinek se szólj erről! Hanem menj, és mutasd meg magad a papnak! Mózes törvénye szerint vidd el az áldozatot tisztulásodért. Ez lesz a bizonyíték nekik arra, hogy meggyógyultál.”', 'Az ember azonban elment, és mindenfelé híresztelte és elmesélte, hogy mi történt. Ezért aztán Jézus nem tudott többé nyíltan bemenni a városba. Elhagyatott helyeken tartózkodott, és az emberek mindenfelől odajöttek hozzá.'], ['Néhány nappal később Jézus visszatért Kapernaumba. Hamar elterjedt a híre, hogy otthon van.', 'Olyan sokan gyűltek oda, hogy már az ajtó előtt sem volt hely. Jézus Isten üzenetéről beszélt éppen nekik, amikor', 'négy férfi érkezett, akik egy béna embert hoztak.', 'A tömeg miatt nem tudtak Jézus közelébe menni. Ezért megbontották a háztetőt, és nyílást vágtak rajta Jézus fölött. Ezután leeresztették a bénát az ágyával együtt, amelyen feküdt.', 'Jézus látva, hogy milyen nagy hitük van, így szólt a bénához: „Fiam, meg vannak bocsátva bűneid.”', 'Ült ott néhány törvénytanító is. Ők így gondolkodtak magukban:', '„Hogyan mondhat ilyet? Istent gyalázza! Hiszen senki nem bocsáthatja meg a bűnöket, csakis Isten!”', 'Jézus azonnal felismerte, hogy mit gondolnak magukban, ezért így szólt hozzájuk: „Miért gondoltok ilyeneket magatokban?', 'Melyik könnyebb? Azt mondani a bénának: »Meg vannak bocsátva bűneid!«, vagy azt: »Kelj fel, fogd az ágyadat és járj!?«', 'De most azért, hogy megtudjátok, hogy az Emberfiának van hatalma arra, hogy megbocsássa a bűnöket itt a földön” — így szólt a bénához:', '„Kelj fel, fogd az ágyadat, és menj haza!”', 'A férfi felkelt, azonnal felemelte az ágyát, és mindenki szeme láttára kiment onnan. Mindnyájan elcsodálkoztak, dicsőítették Istent, és ezt mondták: „Sohasem láttunk még ilyet!”', 'Jézus ezután ismét kiment a tó partjára. Az egész tömeg követte őt, ő pedig tanította őket.', 'Amikor onnan továbbment, meglátta Lévit, Alfeus fiát, aki a vámnál ült. „Kövess engem!” — mondta neki Jézus. Lévi azonnal felállt, és követte Jézust.', 'Ezután Lévi házában asztalhoz ültek. Sok vámszedő és bűnös evett együtt Jézussal és a tanítványaival, mert sokan követték őt közülük.', 'Amikor a farizeusok közül néhány törvénytanító meglátta, hogy Jézus bűnösökkel és vámszedőkkel eszik együtt, megkérdezték Jézus tanítványait: „Hogy lehet az, hogy a vámszedőkkel és a bűnösökkel együtt eszik!?”', 'Jézus meghallotta ezt, és így szólt az törvénytanítókhoz: „Nem az egészségeseknek van szükségük orvosra, hanem a betegeknek. Nem azért jöttem, hogy igaz embereket hívjak el, hanem hogy bűnösöket.”', 'János tanítványai és a farizeusok böjtöltek. Eljöttek néhányan Jézushoz, és megkérdezték tőle: „Miért van az, hogy János tanítványai és a farizeusok tanítványai is böjtölnek, a te tanítványaid viszont nem?”', 'Ő pedig ezt válaszolta: „Böjtölhetnek-e a vőlegény barátai, amíg velük van a vőlegény? Addig, amíg velük van a vőlegény, nem böjtölhetnek.', 'De eljön az idő, amikor elviszik tőlük a vőlegényt. Akkor majd ők is böjtölni fognak.”', '„Senki nem varr foltot új anyagból régi ruhára. Ha mégis megteszi, az új anyagból készült folt összemegy, kiszakít a régi anyagból, és így még nagyobb lesz a szakadás!', 'Senki nem tölt új bort régi tömlőkbe. Ha valaki mégis ezt teszi, az új bor szétszakítja a régi tömlőket, és kárba vész mind a bor, mind a tömlők. Az új bort új tömlőkbe kell tölteni!”', 'Éppen szombat volt, amikor Jézus és tanítványai egy gabonaföldön mentek keresztül. A tanítványok útközben letéptek néhány kalászt.', 'A farizeusok erre így szóltak Jézushoz: „Nézd! Miért tesznek a tanítványaid olyat, amit szombaton nem szabad tenni?”', 'Jézus ezt válaszolta nekik: „Sohasem olvastátok, hogy mit tett Dávid, amikor ő és a vele levők megéheztek és szükségben voltak? Bementek Isten házába, amikor Abjátár volt a főpap.', 'Dávid evett az Istennek felajánlott kenyerekből (amelyekből a törvény szerint csak a papok ehettek volna), és még azoknak is adott belőle, akik vele voltak!”', 'Végül ezt mondta Jézus: „A szombat lett az emberért, és nem az ember a szombatért.', 'Az Emberfia úr a szombat fölött is.”'], ['Jézus ismét bement a zsinagógába. Volt ott egy béna kezű férfi.', 'Mivel éppen szombat volt, figyelték Jézust, hogy meggyógyítja-e a férfit ezen a napon, mert okot akartak találni, hogy vádolhassák őt.', 'Jézus így szólt a béna férfihoz: „Állj ide középre!”', 'Majd megkérdezte a többieket: „Szabad-e szombaton a törvény szerint jót vagy rosszat tenni, életet menteni vagy kioltani?” Ők azonban csendben maradtak.', 'Jézus haraggal nézett végig rajtuk, és sajnálta őket a makacsságuk miatt. Majd a férfi felé fordulva így szólt: „Nyújtsd ki a kezed!” Ő kinyújtotta a kezét, és azonnal meggyógyult.', 'A farizeusok ekkor kimentek a zsinagógából, és a Heródes-pártiakkal arról kezdtek tanácskozni, hogyan ölhetnék meg Jézust.', 'Jézus ezután tanítványaival a Galileai-tóhoz ment. Sokan követték őket Galileából, Júdeából,', 'Jeruzsálemből, Idumeából, a Jordán folyón túli területekről, valamint Tírusz és Szidón vidékéről. Azért jöttek hozzá, mert hallották, hogy milyen hatalmas dolgokat tett.', 'Mivel nagyon sok ember volt ott, Jézus szólt a tanítványainak, hogy készítsenek elő számára egy hajót, hogy ne szorongassák őt az emberek.', 'Nagyon sok embert meggyógyított. Ezért mindazok, akiknek valamilyen betegségük volt, körülötte tolongtak, mert meg akarták őt érinteni.', 'A gonosz szellemek leborultak Jézus előtt, amint meglátták őt. Így kiáltoztak: „Te Isten Fia vagy!”', 'Ő azonban szigorúan rájuk parancsolt, hogy ne mondják el az embereknek, kicsoda ő.', 'Jézus ezután fölment egy hegyre, és magához hívta azokat, akiket kiválasztott. Azok oda is mentek hozzá.', 'Közülük tizenkettőt apostoloknak nevezett. Arra választotta ki őket, hogy állandóan vele legyenek, és hogy elküldje őket, hogy elmondják Isten üzenetét az embereknek,', 'és hogy hatalmuk legyen a gonosz szellemek kiűzésére is.', 'Ezt a tizenkét férfit választotta ki Jézus: Simont, akinek a Péter nevet adta.', 'Jakabot, Zebedeus fiát, és testvérét, Jánost. Nekik a Boanerges nevet adta, ami azt jelenti: mennydörgés fiai.', 'Andrást, Fülöpöt és Bertalant, Mátét, Tamást és Jakabot, Alfeus fiát, valamint Taddeust és Simont, a zélótát.', 'Végül pedig Iskáriótes Júdást, aki később elárulta őt.', 'Ezután Jézus elment egy házba. Ismét nagy tömeg gyűlt össze, úgy, hogy ő és tanítványai még enni sem tudtak emiatt.', 'mikor ezt Jézus rokonai megtudták, elmentek, hogy megfogják és elvigyék őt onnan. Az emberek ugyanis azt mondták, hogy megbolondult.', 'A Jeruzsálemből érkezett törvénytanítók is ezt mondták: „Belzebub van benne! A gonosz szellemek fejedelmének segítségével űzi ki a gonosz szellemeket!”', 'Jézus ekkor magához hívta a törvénytanítókat, és történeteket mondott nekik: „Ugyan hogy űzheti ki Sátán a Sátánt?', 'Hiszen az a királyság, amelyben megosztottság van, és önmaga ellen harcol, az a királyság nem marad meg.', 'Hasonlóképpen az a család, amelyben megosztottság van, és önmaga ellen harcol, az a család nem marad meg.', 'Így aztán ha Sátán önmaga ellen támad, és meghasonlik önmagával, nem maradhat meg, hanem vége lesz!', 'Ha valaki be akar törni egy erős ember házába, és el akarja rabolni a dolgait, akkor előbb meg kell kötöznie őt, és csak azután rabolhatja ki a házat.', 'Igazán mondom nektek: Isten mindenféle bűnt megbocsát az embereknek, és minden gyalázkodást, amit kimondanak.', 'Aki viszont a Szent Szellemet gyalázza, az soha nem kap bűnbocsánatot, mert olyan bűnt követett el, amelyet soha nem lehet megbocsátani.”', 'Jézus azért mondta ezt, mert a törvénytanítók ezt mondták: „gonosz szellem van benne!”', 'Amikor anyja és testvérei odaértek a házhoz, megálltak odakint. Beküldtek valakit Jézushoz, hogy hívja ki őt.', 'A körülötte ülő emberek így szóltak Jézushoz: „Nézd! Anyád, fiú és lánytestvéreid odakinn várnak, és látni akarnak téged.”', 'Jézus így válaszolt nekik: „Tudjátok, hogy valójában ki az én anyám, és kik a testvéreim?”', 'Végignézett a körülötte ülőkön, és így szólt: „Itt van az én anyám, és itt vannak az én testvéreim.', 'Az az én fiútestvérem, lánytestvérem és anyám, aki Isten akaratát cselekszi.”'], ['Jézus ezután ismét a tó partján kezdett tanítani. Mivel nagyon sok ember gyűlt össze körülötte, hajóba szállt és leült benne. Az emberek pedig a tóparton voltak.', 'Jézus sok mindenre történetek segítségével tanította az embereket. Így szólt hozzájuk:', '„Figyeljetek rám! Egyszer egy magvető kiment vetni.', 'Vetés közben néhány mag az út mellé esett. Az odarepülő madarak ezeket mind megették.', 'Voltak olyan magok is, amelyek köves földbe hullottak, ahol nem volt sok termőföld. Ezek gyorsan kihajtottak, mert nem voltak mélyen a földben.', 'Amikor felkelt a nap, megégette azokat, és mivel nem volt gyökerük, hamarosan kiszáradtak.', 'Voltak olyan magok is, amelyek tövisek közé estek. Amikor a tövisek megnőttek, megfojtották, és így azok nem hoztak termést.', 'De azok a magok, amelyek jó termőföldbe hullottak, miután kikeltek és felnőttek, jó termést hoztak: harmincszorosat, hatvanszorosat, sőt még százszorosat is.”', 'Ezután pedig így szólt: „Akinek van füle, hallja!”', 'Amikor egyedül maradt, a körülötte állók a tizenkét apostollal együtt kérdéseket tettek fel neki a történetekkel kapcsolatban.', 'Így válaszolt nekik: „Nektek megadatott, hogy megismerjétek Isten királyságának titkát. Rajtatok kívül másoknak azonban mindent csak történetekben mondok el, hogy', '»nézzenek, de ne lássanak, halljanak, de ne értsenek! hogy ne forduljanak Istenhez és bűneik ne legyenek megbocsátva!«” Ézs 6:9-10', 'Azután így szólt hozzájuk: „Nem értitek ezt a történetet? Akkor hogyan fogjátok megérteni a többit?', 'A magvető Isten üzenetét veti.', 'Néhány ember olyan, mint az út szélére esett mag. Amikor meghallják Isten üzenetét, a Sátán azonnal eljön, és ellopja a beléjük vetett üzenetet.', 'Vannak olyanok, mint azok a magok, amelyeket köves földbe vetettek. Amikor ezek meghallják Isten üzenetét, mindjárt nagy örömmel fogadják.', 'Mivel azonban nem gyökerezik meg bennük, csak rövid ideig marad meg. Amikor ugyanis problémák vagy üldözés éri őket Isten üzenete miatt, hamar elvesztik a hitüket.', 'Ismét mások olyanok, mint azok a magok, amelyeket tövises talajba vetettek. Ők azok, akik meghallják ugyan az igét,', 'de az élet gondjai, a gazdagság csábítása, és sok más dolog utáni vágyakozás jön, és megfojtja bennük Isten üzenetét, s így az ige nem teremhet gyümölcsöt bennük.', 'Végül vannak olyanok is, mint azok a magok, amelyeket jó földbe vetettek. Ezek hallják és befogadják Isten üzenetét. Jó termést hoznak: néhányan harmincszorosat, mások hatvanszorosat, és vannak, akik százszorosat.”', 'Ezután megkérdezte őket: „Vajon miért veszik elő a lámpást? Azért, hogy egy edény vagy az ágy alá tegyék? Nem azért, hogy a lámpatartóra tegyék?', 'Nincs olyan rejtett dolog, ami ismertté ne válna, és nincs titok, ami ki ne tudódna.', 'Akinek van füle, hallja!”', 'Aztán így szólt hozzájuk: „Gondoljátok át alaposan amit hallotok! Amilyen mércével másoknak mértek, Isten is olyan mércével mér nektek. Sőt, még többet is kaptok.', 'Akinek ugyanis már van, az ezután még többet kap. Akinek viszont nincs, attól még azt is elveszik, amije van.”', 'Majd így folytatta: „Isten királysága olyan, mint amikor egy ember magot vet a földbe.', 'Alszik és felkel, múlnak az éjszakák és a nappalok. A mag pedig kikel és növekszik. A magvető pedig azt sem tudja, hogyan.', 'A föld magától hoz termést: először szára nő, majd kalászt hoz, végül pedig magot terem a kalászban.', 'Amikor beérett a termés, a gazda azonnal levágja, mert elérkezett az aratás ideje.”', 'Ezután így szólt Jézus: „Mihez hasonlíthatjuk még Isten királyságát? Vagy milyen történettel magyarázzuk meg?', 'Olyan, mint egy mustármag. Amikor elvetik, ez a mag minden más magnál kisebb.', 'Ezután azonban megnő, és nagyobb lesz minden más kerti növénynél. Olyan nagy ágakat hajt, hogy az égi madarak is fészket rakhatnak rajta.”', 'Még sok ehhez hasonló történettel tanította nekik Isten üzenetét. Annyit mondott nekik, amennyit meg tudtak érteni.', 'Történetek nélkül nem is tanította őket. Amikor azonban egyedül maradt a tanítványaival, mindent megmagyarázott nekik.', 'Aznap, amikor este lett, így szólt tanítványaihoz: „Menjünk át a tó másik partjára!”', 'Otthagyták tehát a tömeget, és magukkal vitték Jézust a hajóban, amiben volt. Más hajók is követték őt.', 'Hirtelen erős szélvihar támadt, és a hullámok becsaptak a hajóba, úgy, hogy az már majdnem megtelt vízzel.', 'Jézus azonban a hajó hátsó részében aludt egy párnán. Felkeltették őt, és így szóltak hozzá: „Mester, nem érdekel, hogy süllyedünk?”', 'Erre ő felkelt, ráparancsolt a szélre, majd így szólt a vízhez: „Csendesedj le!” Ekkor elállt a szél, és nagy csend lett.', 'Majd azt mondta nekik: „Miért féltek? Még mindig nincs hitetek?”', 'De ők nagyon féltek, és ezt kérdezgették egymástól: „Kicsoda ő, hogy még a vihar és a víz is engedelmeskednek neki?”'], ['Átértek a tó túlsó partjára, a gadaraiak vidékére.', 'Amikor Jézus kilépett a hajóból, a sírok közül hirtelen odament hozzá egy férfi, akiben gonosz szellem volt.', 'Sírok közt lakott, és már senki nem tudta megkötözni, még láncokkal sem.', 'Gyakran megbilincselték és leláncolták, ő azonban elszakította a láncokat, és széttörte a bilincseket. Senki sem tudta őt megfékezni.', 'Éjjel-nappal kiáltozott a sírok között és a hegyekben, és kődarabokkal vagdosta magát össze.', 'Már messziről észrevette Jézust, és odaszaladt hozzá. Leborult előtte, és így kiáltott:', '„Mit akarsz tőlem, Jézus, a Magasságos Isten Fia? Isten nevében kérlek, ne kínozz engem!”', 'Azért mondta ezt, mert Jézus azt parancsolta neki: „Gonosz szellem, menj ki ebből az emberből!”', 'Majd megkérdezte tőle: „Mi a neved?” Az így válaszolt: „Légió, mert sokan vagyunk.”', 'Az ember könyörgött Jézusnak, hogy ne küldje el őket arról a vidékről.', 'Éppen ott legelt a közelben, a hegyoldalon egy nagy disznónyáj.', 'A gonosz szellemek így könyörögtek Jézusnak: „Küldj minket a disznókba, hogy hadd mehessünk azokba!”', 'Jézus megengedte nekik. Így a gonosz szellemek kijöttek a férfiból, és belementek a disznókba. A nyáj pedig, amely körülbelül kétezer disznóból állt, lerohant a meredek lejtőn, egyenesen bele a tóba, és mind a vízbe fulladt.', 'A nyájat örzők elrohantak, és elvitték a hírt a városba és az egész vidékre. Az emberek pedig eljöttek, hogy megnézzék, mi történt.', 'Odamentek Jézushoz, és látták, hogy a férfi, akiben a gonosz szellemek voltak, ott ül felöltözve és eszénél van. Ő, akiben korábban egy légiónyi gonosz szellem volt! Amikor ezt meglátták, félni kezdtek.', 'Akik látták, elmondták az embereknek, hogy mi történt a férfival, akiben a gonosz szellemek voltak, és a disznókkal.', 'És az emberek arra kérték Jézust, hogy menjen el a vidékükről.', 'Amikor Jézus beszállt a hajóba, a férfi, akiben korábban a gonosz szellemek voltak, kérte, hogy ő is vele mehessen.', 'Jézus azonban nem engedte meg neki, hanem így szólt hozzá: „Menj haza a saját népedhez, és mondd el nekik, mit tett veled az Úr, és hogyan könyörült meg rajtad!”', 'A férfi el is ment, és mindenkinek elmondta a Tízvárosban, hogy milyen hatalmas dolgot tett vele Jézus. Ezen mindenki elcsodálkozott.', 'Amikor Jézus a hajóval ismét a tó túlsó partjához ért, nagy tömeg gyűlt köré. Jézus ott maradt a tóparton.', 'Odajött egy Jairus nevű férfi, a helyi zsinagóga egyik vezetője. Amikor meglátta Jézust, a lábához borult. Így könyörgött neki:', '„A kislányom haldoklik. Kérlek, gyere el hozzánk, tedd rá a kezedet, hogy meggyógyuljon és élhessen!”', 'Jézus elment vele. Nagy tömeg követte és tolongott körülötte.', 'Volt ott köztük egy asszony, akinek már tizenkét éve vérfolyása volt.', 'Sok orvos kezelte, és sokat szenvedett. Mindenét orvosokra költötte, mégsem lett jobban, sőt egyre rosszabbul lett.', 'Amikor meghallotta, hogy Jézus ott van, a tömegen át mögé került, és megérintette a köntösét.', 'Ezt gondolta ugyanis magában: „Elég, ha megérintem a ruháját, és meggyógyulok.”', 'Vérzése azonnal elállt, és érezte: teste meggyógyult.', 'Jézus azonnal észrevette, hogy erő áradt ki belőle. Megfordult a tömegben és megkérdezte: „Ki érintette meg a ruhámat?”', 'A tanítványai így válaszoltak: „Látod, milyen nagy tömeg tolong körülötted? És azt kérdezed, ki érintett meg?”', 'Jézus azonban körbenézett, hogy meglássa azt, aki megérintette őt.', 'Ekkor a meggyógyult asszony félelemtől reszketve, és tudva, hogy mi történt vele, odajött hozzá. Leborult Jézus előtt, és elmondta neki a teljes igazságot.', 'Akkor Jézus így szólt hozzá: „Leányom, a hited megmentett téged. Menj békével, és nem kell többé szenvedned!”', 'Jézus még beszélt, amikor emberek érkeztek a zsinagóga vezetőjének házából, és így szóltak: „A lányod már meghalt. Miért fárasztod tovább a tanítót?”', 'Jézus azonban meghallotta, amit mondtak, és így szólt a zsinagóga vezetőjéhez: „Ne félj, csak higgy!”', 'Senkinek sem engedte meg, hogy vele menjen, csak Péternek, Jakabnak és Jánosnak, Jakab testvérének.', 'Amikor a zsinagóga vezetőjének házához értek, Jézus látta, hogy az emberek sírnak és hangosan jajgatnak.', 'Bement, és így szólt hozzájuk: „Mi ez a zűrzavar, és miért sírtok? A kislány nem halt meg, csak alszik.”', 'Ők azonban kinevették őt. Ekkor mindenkit kiküldött, és csak a gyermek apja és anyja, valamint a tanítványai maradhattak vele. Így mentek be abba a szobába, ahol a gyermek volt.', 'Ott Jézus megfogta a gyermek kezét, és így szólt: „Talitha kúmi!” Ez azt jelenti: „Kislány, megparancsolom, hogy kelj fel!”', 'A kislány, aki tizenkét éves volt, azonnal felkelt és elkezdett járkálni. Mindnyájan nagyon megdöbbentek.', 'Jézus ekkor szigorúan megparancsolta, hogy senkinek ne beszéljenek erről. Majd azt mondta, hogy adjanak enni a kislánynak.'], ['Ezután Jézus elment onnan a saját városába, a tanítványai pedig követték őt.', 'Amikor elérkezett a szombat, tanítani kezdett a zsinagógában. Sokan hallották, és nagy csodálkozással így szóltak: „Honnan tanulta mindezeket? Miként kaphatott ekkora bölcsességet? Hogyan képes ilyen nagy csodákat tenni?', 'Hiszen csak egy ács, Mária fia; Jakab, József, Júdás és Simon testvére. És itt élnek köztünk a húgai is!” Ezért nem tudták elfogadni őt.', 'Jézus ezt mondta nekik: „Egy prófétát mindenhol tisztelnek, csak a saját városában, a rokonai között és a saját otthonában nem.”', 'Nem is tudott ott csodát tenni, csak néhány beteg embert gyógyított meg kezét rájuk helyezve.', 'Nagyon elcsodálkozott a hitetlenségükön. Ezután végigjárta a környező falvakat, és tanította az embereket.', 'Ezután magához hívta tizenkét tanítványát. Elkezdte kettesével kiküldeni őket, és hatalmat adott nekik a gonosz szellemek felett.', 'Utasításokkal látta el őket: hogy egy vándorbot kivételével semmit se vigyenek magukkal az útra; se kenyeret, se tarisznyát, se pénzt az övükben.', 'Legyen rajtuk saru, de másik ruhát ne vigyenek magukkal.', 'Továbbá ezt is mondta nekik: „Ha bementek egy házba, maradjatok ott, amíg el nem hagyjátok a várost!', 'Ha egy városban nem fogadnak szívesen titeket vagy nem hallgatnak rátok, menjetek el onnan, és még a port is verjétek le a lábatokról.Ez figyelmeztetés lesz számukra.”', 'A tanítványok pedig elmentek és hirdették az embereknek, hogy változtassák meg ahogyan gondolkodnak és ahogyan élnek.', 'Sok gonosz szellemet űztek ki, sok beteget megkentek olajjal, és meggyógyítottak.', 'Hallott erről Heródes király is, mert Jézus neve mindenfelé ismertté vált. Sokan azt mondták: „Bemerítő János támadt fel a halálból, ezért működnek benne a csodatevő erők.”', 'Voltak, akik ezt mondták: „Ez az ember Illés.” Mások így szóltak: „Jézus egy olyan próféta, mint amilyenek a régi próféták voltak.”', 'Amikor ezt Heródes meghallotta, így szólt: „Az a János támadt fel a halálból, akit én lefejeztettem.”', 'Ugyanis maga Heródes adott parancsot arra, hogy fogják el Jánost, és vessék börtönbe. Heródiás miatt tette ezt, aki testvérének, Fülöpnek felesége volt. Heródes azonban feleségül vette őt.', 'János pedig mindig ezt mondogatta Heródesnek: „A törvény szerint nem helyes az, hogy a testvéred feleségével élsz.”', 'Heródiás ezért gyűlölte Jánost. Meg akarta ölni őt, de nem tudta,', 'mert Heródes félt Jánostól. Heródes tudta, hogy János igaz és szent ember, ezért megvédte őt. Gyakran zavarba jött, amikor János beszédeit hallotta, mégis szívesen hallgatta őt.', 'De egyszer eljött az alkalmas idő Heródiás számára. Születésnapján Heródes vacsorát adott főembereinek, hadvezéreinek és Galilea más fontos embereinek.', 'Amikor Heródiás lánya bejött és táncolt, nagyon megtetszett Heródesnek és vendégeinek. Ezért így szólt a király a lányhoz: „Kérj tőlem, amit csak akarsz, és megadom neked.”', 'Meg is esküdött neki: „Bármit kérsz, megadom neked, legyen az akár királyságom fele is!”', 'A lány kiment, és megkérdezte anyjától: „Mit kérjek tőle?” Az anyja így válaszolt: „Kérd tőle Bemerítő János fejét!”', 'A lány erre sietve visszatért a királyhoz és így szólt: „Azt akarom, hogy most azonnal add oda nekem Bemerítő János fejét egy tálon!”', 'A király erre nagyon szomorú lett, de mivel megesküdött rá a vendégek előtt, nem akarta visszautasítani a lány kérését.', 'Ezért a király azonnal elküldött egy hóhért, hogy hozza oda János fejét. Az el is ment, és lefejezte őt a börtönben.', 'Egy tálon odahozta János fejét és átadta a lánynak. A lány pedig az anyjához vitte.', 'Amikor János tanítványai meghallották ezt, eljöttek, elvitték a holttestét, és elhelyezték egy sírban.', 'Ezután Jézus köré gyűltek az apostolok, és elmondták neki mindazt, amit tettek és tanítottak.', 'Akkor Jézus így szólt hozzájuk: „Gyertek el velem egy csendes helyre, de csak ti magatok, és pihenjetek egy kicsit!” Ugyanis annyi ember járt arra, hogy még arra sem volt lehetőségük, hogy egyenek.', 'Így tehát hajóba szálltak, és elmentek egy csendes helyre.', 'De sokan látták, hogy elmentek, és felismerték őket. Ezért minden környező városból szárazföldön futva tették meg az utat, és előbb odaértek, mint Jézus és a tanítványai.', 'Amikor Jézus kiszállt a hajóból, meglátta a nagy tömeget. Megsajnálta őket, mert olyanok voltak, mint a pásztor nélküli juhok. Úgyhogy sok mindenről kezdett el nekik tanítani.', 'Addigra már beesteledett, ezért odajöttek hozzá a tanítványai, és így szóltak: „Ez egy elhagyatott hely, és késő van már.', 'Küldd el a népet, hogy elmehessenek a környező településekre és falvakba. Hadd vegyenek valamilyen ételt maguknak!”', 'De Jézus erre így válaszolt: „Ti adjatok nekik enni!” Ők ezt mondták: „Úgy gondolod, hogy vegyünk nekik kétszáz ezüstpénz értékű kenyeret, hogy enni adjunk nekik?”', '„Hány kenyeretek van?” — kérdezte tőlük. „Menjetek, és nézzétek meg!” Miután megnézték, így szóltak: „Öt kenyerünk van, és két halunk.”', 'Akkor megparancsolta a tanítványainak, hogy csoportokban ültessék le az embereket a fűre.', 'Azok le is ültek száz és ötven fős csoportokban.', 'Jézus kézbe vette az öt kenyeret és a két halat, felnézett az égre, hálát adott Istennek, és megtörte a kenyereket. Majd átnyújtotta tanítványainak, hogy adják át a népnek. Ezután a két halat is szétosztotta közöttük.', 'Mindenki evett belőle, és jóllaktak.', 'Evés után tizenkét kosár maradékot gyűjtöttek össze a kenyérből és a halból.', 'Ötezer volt azoknak a férfiaknak a száma, akik ettek a kenyérből.', 'Jézus ezután arra kérte a tanítványait, hogy szálljanak hajóba, és menjenek át a tó túlsó partjára Betsaidába, mialatt ő elküldi a népet.', 'Miután otthagyta a tömeget, felment a hegyre imádkozni.', 'Eljött az este, a hajó a tó közepénél járt. Jézus egyedül volt a parton.', 'Látta, hogy a tanítványainak nehéz evezni, mert erős ellenszelük van. Hajnalban, valamikor három és hat óra között, a tó vizén járva odament hozzájuk.', 'Éppen elment volna mellettük, amikor meglátták, hogy a tavon jár. Azt hitték, hogy kísértet, és hangosan felkiáltottak,', 'mert mindannyian látták őt, és nagyon megijedtek. Ő azonban rögtön megszólította őket: „Bízzatok! Én vagyok. Ne féljetek!”', 'Azután beszállt hozzájuk a hajóba, a szél pedig elállt. A tanítványai pedig nagyon elcsodálkoztak ezen.', 'És bár látták, hogy Jézus hogyan sokasította meg a kenyeret, mégsem értették, mit jelent, mert kemény volt a szívük.', 'Miután átkeltek a tavon, Genezáretben kötöttek ki.', 'Amint kiszálltak a hajóból, az emberek azonnal felismerték Jézust.', 'Amikor meghallották, hogy valahol megjelent, mindenhonnan siettek, hogy odavigyék hozzá az ágyaikon fekvő betegeket.', 'Bárhová is ment — falvakba, városokba vagy más településekre — az emberek kitették betegeiket a piactérre, és könyörögtek Jézusnak, hogy legalább a köntöse szélét érinthessék. Akik pedig megérintették, meg is gyógyultak.'], ['Eljött néhány farizeus és törvénytanító Jeruzsálemből, és Jézus köré gyűltek.', 'Látták, hogy Jézus néhány tanítványa nem tiszta kézzel eszik.', 'A farizeusok ugyanis, mint minden zsidó, nem esznek addig, amíg egy adott módon kezet nem mosnak. Ezzel is megtartva tiszteletreméltó őseik tanítását.', 'Amikor megjönnek a piacról, sohasem esznek addig, amíg meg nem mosnak mindent, amit onnan hoztak. Még sok más ehhez hasonló hagyományuk is van. Ilyen például a poharak, korsók, rézedények, sőt az ágyak megmosása is.', 'Tehát a farizeusok és a törvénytanítók megkérdezték Jézust: „Tanítványaid miért nem őseink tanításai szerint élnek? Miért esznek piszkos kézzel?”', 'Jézus így válaszolt nekik: „Igaza volt Ézsaiásnak, amikor így prófétált rólatok, ti képmutatók: »Ez a nép csak szájával tisztel engem, a szíve azonban távol van tőlem.', 'A nekem adott tiszteletük nem ér semmit, mert olyan tanításokat tanítanak, amelyek emberek parancsolatai.« Ézs 29:13 (Szeptuaginta)', 'Isten parancsolatát elhagytátok, és emberi tanításokhoz ragaszkodtok.”', 'Majd így folytatta: „Isten parancsolatát nagyon ügyesen félreteszitek, hogy helyére tegyétek saját tanításaitokat.', 'Például Mózes azt parancsolja: »Tiszteld apádat és anyádat!«, és azt is: »Aki rosszat mond apjáról, vagy anyjáról, azt meg kell ölni.«', 'De ti azt tanítjátok, hogy ha valaki azt mondja apjának vagy anyjának: »Van ugyan valamim, amivel megsegíthetnélek, de az Istennek van félretéve.«', 'Akkor ti ezzel teljesen felmentitek a felelősség alól, hogy segítsen apjának vagy anyjának.', 'A tanításokkal, amelyeket kaptatok és továbbadtok az embereknek, teljesen érvénytelenné teszitek Isten üzenetét. És még sok ehhez hasonlót is tesztek!”', 'Ezután Jézus ismét magához hívta a tömeget, és így szólt hozzájuk: „Figyeljetek rám mindnyájan, és értsétek meg, amit mondok!', 'Nem az szennyezi be az embert, ami kívülről jut be a testébe, hanem ami kijön belőle!”', '„Akinek van füle hallja!”', 'Miután otthagyta a tömeget és bement a házba, tanítványai megkérdezték tőle, hogy mi a jelentése az előző történetnek.', 'Jézus így válaszolt: „Hát ti sem értitek? Nem értitek, hogy nem az szennyezi be az embert, ami kívülről jut be a testébe?', 'Hiszen az nem a szívébe jut, hanem a gyomrába, majd pedig kiürül onnan.” Ezzel tulajdonképpen azt mondta, hogy minden étel tiszta.', 'Majd így folytatta: „Az szennyezi be az embert, ami kijön belőle.', 'Mert belülről, az ember szívéből jönnek elő a gonosz gondolatok, a szexuális bűnök, lopások, gyilkosságok,', 'házasságtörés, önzés, gonoszság, csalás, kicsapongás, irigység, gonosz beszéd mások ellen, büszkeség és esztelenség!', 'Mindezek a gonosz dolgok az ember belsejéből származnak, és ezek szennyezik be őt.”', 'Jézus ekkor elhagyta azt a helyet, és Tírusz vidékére ment. Bement egy házba, de nem akarta, hogy bárki megtudja, hogy ott van. Ezt azonban lehetetlen volt titokban tartani.', 'Egy asszony, akinek a lányában gonosz szellem volt, mindjárt megtudta, hogy Jézus ott van. Odajött hozzá, és a lábaihoz borult.', 'Ez az asszony görög volt, és a szíriai Föníciában született. Könyörgött Jézusnak, hogy űzze ki lányából a gonosz szellemet.', 'Jézus így válaszolt az asszonynak: „Először a gyermekeknek kell jóllakniuk. Nem helyes, ha a gyermekektől elvesszük a kenyeret, és odadobjuk a kutyáknak.”', 'Az asszony így válaszolt: „De Uram, még az asztal alatt levő kutyák is ehetnek a gyermekektől lehulló morzsákból.”', '„Mivel így válaszoltál — felelte Jézus —, menj csak nyugodtan haza! A gonosz szellem már kiment a lányodból.”', 'Ő pedig hazament, és látta, hogy gyermeke az ágyon fekszik, és valóban kiment belőle a gonosz szellem.', 'Jézus ezután visszatért Tírusz vidékéről. Szidónon át — a Tízvárost is érintve — a Galileai-tóhoz ment.', 'Néhányan odavittek hozzá egy férfit, aki teljesen süket volt, és beszélni is alig tudott. Arra kérték Jézust, hogy tegye rá a kezét, és gyógyítsa meg.', 'Jézus távolabb vitte őt egy kicsit a tömegtől, bedugta az ujjait a beteg fülébe. Majd köpött egyet, és a nyállal megérintette a férfi nyelvét.', 'Ezután feltekintett az égre, sóhajtott és ezt mondta: „Effata!”, ami azt jelenti: „Nyílj meg!”', 'A férfi füle azonnal megnyílt, nyelve is megoldódott, és tisztán tudott beszélni.', 'Jézus megparancsolta az embereknek, hogy senkinek ne beszéljenek erről. De minél jobban tiltotta, annál inkább beszéltek róla.', 'Az emberek nagyon csodálkoztak, és így beszéltek: „Jézus mindent helyesen tett. Még a süketek füleit is megnyitja, és a némákat is képessé teszi a beszédre.”'], ['Azokban a napokban egy másik alkalommal ismét nagy tömeg gyűlt Jézus köré. Nem volt semmi ennivalójuk. Ezért magához hívta tanítványait, és ezt mondta nekik:', '„Sajnálom ezeket az embereket, mert már három napja velem vannak, és nincs mit enniük.', 'Ha így, éhesen küldeném haza őket, összeesnének az úton, hiszen sokan közülük elég messziről jöttek.”', 'A tanítványok így válaszoltak: „Ezen az elhagyatott helyen hol találhatnánk elég ennivalót ennyi embernek?”', '„Hány kenyeretek van?” — kérdezte tőlük Jézus. „Hét” — válaszolták.', 'Ezután megparancsolta az embereknek, hogy üljenek le. Majd kezébe vette a hét kenyeret, és hálát adott Istennek. Megtörte a kenyereket, s tanítványainak adta, hogy osszák szét azokat. Szét is osztották az emberek között.', 'A tanítványoknál volt néhány kisebb hal is. Jézus ezekért is hálát adott Istennek, majd odaadta nekik, hogy osszák szét azokat is.', 'A nép pedig evett, és jóllakott. Végül pedig hét kosár maradékot gyűjtöttek össze.', 'Körülbelül négyezer ember volt ott. Ezután Jézus hazaküldte őket.', 'Majd tanítványaival együtt azonnal hajóba szállt, és Dalmanuta vidékére ment.', 'Farizeusok jöttek hozzá, és beszélgetni kezdtek vele. Mennyei jelet kértek tőle, bizonyítékként arra, hogy Isten küldte. Így akarták próbára tenni.', 'Jézus felsóhajtott, és ezt mondta: „Ugyan miért akar ez a nemzedék mennyei jelet látni? Igazán mondom: semmiféle jelet nem fognak látni!”', 'Ezzel otthagyta őket Jézus, visszament a hajóba és átkelt a tó túlsó partjára.', 'A tanítványai elfeledkeztek arról, hogy kenyeret vigyenek magukkal. Csupán egy kenyér volt náluk a hajóban.', 'Jézus így figyelmeztette őket: „Vigyázzatok! Óvakodjatok a farizeusok és Heródes kovászától!”', 'Erre ők így kezdtek beszélgetni egymás közt: „Nincs kenyerünk!”', 'Jézus tudta, hogy miről beszélnek, ezért így szólt hozzájuk: „Miért arról beszéltek, hogy nincs kenyeretek? Hát még mindig nem értitek? Ennyire megkeményedett a szívetek?', 'Van szemetek, és mégsem láttok? Van fületek is, de mégsem hallotok? Hát nem emlékeztek?', 'Hány kosár maradékot gyűjtöttetek össze, amikor az öt kenyeret szétosztottam az ötezer embernek?” „Tizenkét kosár maradékot” — válaszolták a tanítványok.', '„És amikor a hét kenyeret osztottam szét a négyezer ember között, hány kosár maradékot gyűjtöttetek össze?” „Hét kosár maradékot” — hangzott a válasz.', 'Majd ismét megkérdezte: „Még mindig nem értitek?”', 'Megérkeztek Bétsaidába. Ott néhány ember egy vakot hozott Jézushoz, és arra kérték, hogy érintse meg őt.', 'Jézus kézenfogva kivezette a vakot a faluból. Ráköpött a szemére, majd rátette a kezét, és megkérdezte tőle: „Látsz valamit?”', 'A vak felnézett, és így szólt: „Embereket látok. Olyanok, mintha sétáló fák lennének.”', 'Akkor Jézus ismét rátette a kezét a vak ember szemére. Az ember nagyra nyitotta a szemét. Mindent tisztán látott, teljesen rendbejött a látása.', 'Jézus hazaküldte őt, és ezt mondta neki: „Ne menj be a faluba!”', 'Ezután Jézus és a tanítványai elindultak Cézárea Filippi falvaiba. Útközben megkérdezte a tanítványaitól: „Mit mondanak rólam az emberek, ki vagyok én?”', 'Ők így válaszoltak: „Van, aki azt mondja, hogy Bemerítő János. Mások Illésnek mondanak. Olyanok is vannak, akik azt mondják, hogy egy vagy a próféták közül.”', 'Ekkor megkérdezte őket: „És ti? Mit mondtok rólam, ki vagyok én?” Péter így válaszolt: „Te vagy a Krisztus.”', 'Akkor Jézus figyelmeztette őket, hogy erről senkinek se szóljanak.', 'Ezután a következőket kezdte el nekik tanítani: „Az Emberfiának sokat kell szenvednie. A nép idős vezetői, a főpapok és a törvénytanítók nem fogják őt elfogadni. Megölik majd, de a harmadik napon feltámad.”', 'Jézus nyíltan mondta el nekik mindezt. Péter erre félrehívta őt, és helyre akarta igazítani.', 'De Jézus megfordult, végignézett tanítványain, és ezt mondta Péternek: „Menj el tőlem, Sátán! Te nem úgy gondolkodsz, mint Isten, hanem úgy, mint az emberek.”', 'Ezután Jézus közelebb hívta magához a tömeget, és a tanítványait, és így szólt hozzájuk: „Aki követni akar engem, annak előbb meg kell tagadnia önmagát, és fel kell vennie a keresztjét. Csakis így követhet engem.', 'Mert aki meg akarja menteni az életét, az elveszti azt. Aki viszont értem és az örömhírért adja az életét, megmenti azt.', 'Ugyan mit ér az, ha valaki megnyeri az egész világot, de elveszíti az életét?', 'Mert mit adhat valaki cserébe az életéért?', 'Ha valaki szégyell engem és tanításaimat ez előtt a hűtlen és bűnös nemzedék előtt, azt az Emberfia is szégyellni fogja, amikor eljön az Atya dicsőségében a szent angyalokkal.”'], ['Ezután így szólt hozzájuk Jézus: „Igazán mondom, hogy az itt állók közül vannak néhányan, akik nem halnak meg addig, amíg meg nem látják, hogy Isten királysága eljött hatalommal.”', 'Hat nappal később Jézus félrehívta Pétert, Jakabot és Jánost. Felvitte őket egy magas hegyre. Ott a szemük láttára elváltozott.', 'Ruhája ragyogóan fehér lett. Olyan fehér, amilyenné semmilyen ruhafestő nem tudná tenni itt a földön.', 'Megjelent Mózes és Illés is, és beszélgetni kezdtek Jézussal.', 'Ekkor Péter Jézushoz fordult, és így szólt: „Tanító! Jól érezzük itt magunkat. Készítsünk három sátrat: egyet neked, egyet Mózesnek, és egyet Illésnek!”', 'Azért mondta ez, mert nem tudta, hogy mit mondjon, annyira megijedtek mindnyájan.', 'Ekkor egy felhő jelent meg, és mindnyájukat beárnyékolta. A felhőből pedig megszólalt egy hang: „Ő az én szeretett Fiam. Őrá hallgassatok!”', 'Mikor egy pillanattal később körülnéztek, már senki mást nem láttak a közelükben; csak Jézus volt velük.', 'Amikor lefelé jöttek a hegyről, Jézus megparancsolta nekik, hogy addig senkinek se beszéljenek arról, amit a hegyen láttak, amíg az Emberfia fel nem támad a halálból.', 'Mindezt megtartották magukban. Maguk között azonban arról beszélgettek, hogy vajon mit jelent „feltámadni a halálból”.', 'Majd megkérdezték Jézust: „Miért mondják azt a törvénytanítók, hogy előbb Illésnek kell eljönnie?”', 'Jézus így válaszolt: „Illés valóban előbb jön el, hogy mindent helyreállítson. De vajon miért írja az Írás az Emberfiáról, hogy sokat kell szenvednie, és hogy az emberek megvetik majd?', 'Én azt mondom, Illés már el is jött, és mindent megtettek vele, amit akartak, ahogyan az meg van írva róla.”', 'Amikor visszaértek a többi tanítványhoz, nagy tömeget láttak körülöttük. Láttak néhány törvénytanítót is, akik a tanítványokkal vitatkoztak.', 'Amint az emberek meglátták Jézust, elcsodálkoztak, és odafutottak, hogy köszöntsék őt.', 'Jézus megkérdezte őket: „Miről vitatkoztok velük?”', 'Egy férfi válaszolt neki a tömegből: „Tanító, a fiamat hoztam hozzád. Néma szellem van benne, ami képtelenné teszi őt arra, hogy beszéljen.', 'Valahányszor a gonosz szellem megtámadja a fiamat, a földre dobja őt. Habzik a szája, a fogát csikorgatja, és teljesen merev lesz. Kértem a tanítványaidat, hogy űzzék ki belőle a gonosz szellemet, de nem tudták.”', 'Jézus így válaszolt nekik: „Micsoda hitetlen emberek! Meddig kell még veletek maradnom? Meddig kell még türelmesnek lennem hozzátok? Hozzátok ide azt a fiút!”', 'Erre odavitték a fiút Jézushoz. Amikor a gonosz szellem meglátta Jézust, azonnal megtámadta a fiút, és megrázta. Ő erre leesett a földre, és ott forgott habzó szájjal.', 'Jézus megkérdezte a fiú apját: „Mennyi ideje van ebben az állapotban?” Ő így válaszolt: „Már gyermekkora óta.', 'Sokszor vetette tűzbe vagy vízbe a gonosz szellem, hogy megölje. Ha tudsz valamit tenni, kérlek, könyörülj meg rajtunk, és segíts!”', 'Jézus így szólt hozzá: „Azt mondod: »Ha tudsz valamit tenni …« Minden lehetséges annak, aki hisz.”', 'A fiú apja azonnal felkiáltott: „Hiszek! De segíts, hogy még jobban tudjak hinni!”', 'Amikor Jézus látta, hogy a tömeg egyre jobban körülzárja őket, a következő szavakkal parancsolt a gonosz szellemnek: „Te süketséget és némaságot okozó gonosz szellem! Parancsolom, hogy menj ki belőle, és soha vissza ne gyere!”', 'A gonosz szellem pedig hangosan kiáltozott és rángatta a fiút, majd kiment belőle. A fiú úgy feküdt a földön, mintha meghalt volna. Olyannyira, hogy többen mondták is, hogy meghalt.', 'Jézus megfogta a fiú kezét, és felállította őt.', 'Ezután Jézus bement egy házba. A tanítványai félrehívták, és megkérdezték tőle: „Mi miért nem tudtuk kiűzni ezt a szellemet?”', 'Jézus így válaszolt: „Ez a fajta semmi mással nem űzhető ki, csak imádkozással.”', 'Ezután elmentek onnan, és bejárták egész Galileát. Jézus azonban nem akarta, hogy az emberek megtudják, hol vannak,', 'mert a tanítványait tanította. Ezt mondta nekik: „Az Emberfiát hamarosan átadják az embereknek, és megölik. De három nap múlva feltámad.”', 'A tanítványai azonban nem értették, amit mondott, és féltek őt megkérdezni erről.', 'Ezután Kapernaumba mentek. Amikor Jézus már bent volt egy házban, megkérdezte őket: „Miről beszélgettetek útközben?”', 'Ők azonban csak hallgattak. Útközben ugyanis arról beszélgettek, hogy melyikük a legnagyobb.', 'Akkor Jézus leült, odahívta magához a tizenkettőt, és így szólt hozzájuk: „Ha valaki első akar lenni, az legyen a legutolsó, és szolgáljon mindenkinek.”', 'Azzal kézenfogott egy kisgyermeket, és eléjük állította. Majd karjába vette, és így szólt tanítványaihoz:', '„Aki elfogad egy ilyen kisgyermeket az én nevemben, az engem fogad el. Aki viszont engem elfogad, az nemcsak engem fogad el, hanem azt is, aki elküldött engem.”', 'János ekkor így szólt Jézushoz: „Tanító! Láttuk, hogy valaki a te nevedben űzött ki gonosz szellemeket. Megpróbáltuk leállítani őt, hiszen nem tartozik hozzánk.”', '„Ne állítsátok le!” — mondta Jézus. „Mert aki az én nevemben tesz csodát, az utána nem lesz képes rosszat mondani rólam.', 'Aki nincs ellenünk, az velünk van.', 'Ha valaki ad nektek egy pohár vizet azért, mert Krisztushoz tartoztok — igazán mondom nektek —, meg fogja kapni a jutalmát.', 'Aki viszont e kicsinyek közül, akik hisznek bennem, akár csak egyet is bűnbe visz, az jobban járna, ha egy malomkövet kötnének a nyakára, és bedobnák a tengerbe.', 'Ha az egyik kezed bűnbe visz, vágd le azt! Mert jobb lesz neked, ha elveszíted az egyik kezedet, de örök életed lesz, mintha két kezed lenne, de a pokolra kerülnél, ahol a tűz soha nem alszik el.', 'Ott örökre a férgek tápláléka lennél, és soha ki nem alvó tűz égetne.', 'Ha az egyik lábad bűnbe visz, vágd le azt! Mert jobb lesz neked, ha fél lábbal lépsz be az örök életbe, mintha két lábbal dobnának a pokolra.', 'Ott örökre a férgek tápláléka lennél, és soha ki nem alvó tűz égetne.', 'Ha az egyik szemed bűnbe visz, vájd ki azt! Mert jobb lesz neked, ha csak egy szemmel lépsz be Isten királyságába, mintha két szemmel dobnának a pokolra.', 'Ott örökre a férgek tápláléka lennél, és soha ki nem alvó tűz égetne.', 'Mert mindenkit tűzzel sóznak meg.', 'Jó a só. Ha azonban elveszíti sós ízét, hogyan lehetne visszaadni azt? Legyen bennetek só, és éljetek egymással békességben!”'], ['Jézus ezután otthagyta azt a helyet. Júdea vidékére ment, és a Jordán folyón túlra. Ismét nagy tömeg jött hozzá, és szokása szerint tanította őket.', 'Odajött hozzá néhány farizeus is, akik megkérdezték tőle: „Törvényes az, ha egy férfi elválik a feleségétől?” Ezt csak azért kérdezték, mert próbára akarták tenni.', 'Jézus megkérdezte: „Mit parancsolt nektek Mózes?”', '„Mózes megengedte a férfinak, hogy válólevelet írjon, és elváljon a feleségétől” — válaszolták.', 'Jézus így felelt: „Mózes azért engedte meg nektek, hogy válólevelet adjatok, mert olyan kemény a szívetek.', 'Isten már a teremtéskor férfivá és nővé teremtette az embert.', '»Ezért hagyja el a férfi apját és anyját, és ragaszkodik a feleségéhez.«', 'Így ketten egy testté lesznek, ezért ők már többé nem kettő, hanem egy test.', 'Az ember tehát nem választhatja szét azt, amit Isten eggyé tett.”', 'Amikor ismét bementek a házba, a tanítványok tovább kérdezték őt erről.', 'Jézus így válaszolt: „Aki elválik a feleségétől, és egy másik nőt vesz feleségül, az házasságtörést követ el a felesége ellen.', 'Ha pedig egy feleség válik el a férjétől, és összeházasodik egy másik férfival, szintén házasságtörést követ el.”', 'Ezután kisgyermekeket vittek Jézushoz, hogy érintse meg őket. A tanítványok azonban azt mondták nekik, hogy ne vigyék oda a gyermekeket.', 'Amikor ezt Jézus meglátta, mérges lett. Rászólt a tanítványaira: „Hadd jöjjenek ide hozzám a kisgyermekek! Ne akadályozzátok meg őket ebben! Mert azoké Isten királysága, akik olyanok, mint ezek a gyermekek.', 'Igazán mondom nektek: aki nem úgy fogadja Isten királyságát, mint egy kisgyermek, az soha nem jut be oda.”', 'Jézus ezután karjába vette a kisgyermekeket, rájuk tette a kezét, és megáldotta őket.', 'Már éppen indulni készült, amikor egy férfi sietett hozzá. Leborult előtte, és megkérdezte őt: „Jó tanító! Mit kell tennem ahhoz, hogy megkapjam az örök életet?”', 'Jézus így válaszolt: „Miért mondasz engem jónak? Senki más nem jó, csak Isten.', 'Ismered a parancsolatokat: Ne ölj! Ne kövess el házasságtörést! Ne lopj! Ne tanúskodj hamisan! Ne csalj! Tiszteld apádat és anyádat!”', 'A férfi erre így válaszolt: „Tanító, én mindezt megtartottam fiatal koromtól.”', 'Jézus rátekintett. Szeretetet érzett iránta, és így szólt hozzá: „Még egy dolog hiányzik belőled: Menj, add el mindenedet, oszd szét a szegények között, és kincsed lesz a mennyben. Azután gyere, és kövess engem!”', 'A férfi, amikor ezt meghallotta, arca megnyúlt, és szomorúan elment, mert nagyon gazdag volt.', 'Jézus körülnézett, és így szólt a tanítványaihoz: „Milyen nehéz bemenni Isten királyságába azoknak, akiknek sok pénzük van!”', 'A tanítványok nagyon elcsodálkoztak Jézus szavain. Ő erre megismételte: „Gyermekeim, látjátok, milyen nehéz bemenni Isten királyságába?', 'Könnyebb a tevének átmenni a tű lyukán, mint egy gazdag embernek bemenni Isten királyságába.”', 'Ezen még jobban elcsodálkoztak, és így szóltak egymáshoz: „Akkor hát ki üdvözülhet?”', 'Jézus rájuk nézett, és így folytatta: „Ez embernek lehetetlen, de Istennek nem az. Mert Istennek minden lehetséges.”', 'Péter ekkor azt mondta Jézusnak: „Látod, mi mindent elhagytunk, hogy követhessünk téged.”', 'Jézus így szólt: „Igazán mondom nektek: aki elhagyta miattam és az örömhírért a házát, testvérét, apját, anyját, gyermekeit, vagy szántóföldjét,', 'az százszor annyit kap vissza még most, ebben a világban. Házakat, testvéreket, anyákat, gyermekeket, szántóföldeket, de üldözést is, majd pedig örök életet az eljövendő világban.', 'Sok elsőből lesz azonban utolsó, és sok utolsóból lesz első.”', 'Elindultak Jeruzsálem felé. Jézus előttük ment. A tanítványok csodálattal voltak telve. Akik követték őket, féltek. Útközben ismét félrehívta a tizenkét tanítványát, és elkezdett nekik arról beszélni, hogy mi fog vele történni:', '„Figyeljetek! Felmegyünk Jeruzsálembe. Ott az Emberfiát átadják a főpapoknak és a törvénytanítóknak. Ők halálra ítélik, majd átadják a nem zsidó emberek kezébe.', 'Azok kigúnyolják, leköpik, megkorbácsolják, és végül megölik őt. Három nap múlva azonban fel fog támadni.”', 'Jakab és János — Zebedeus fiai — odamentek Jézushoz, és ezt mondták: „Tanító, szeretnénk, ha megtennéd nekünk, amit kérünk tőled.”', 'Jézus megkérdezte: „Mit szeretnétek, hogy megtegyek nektek?”', 'Ők így válaszoltak: „Engedd meg nekünk, hogy amikor dicsőségben uralkodsz, egyikünk a jobb, másikunk pedig a bal oldaladon ülhessen!”', 'Jézus így válaszolt nekik: „Nem tudjátok, mit kértek. Ki tudjátok-e inni a szenvedésnek azt a poharát, amit nekem ki kell innom, és be tudtok-e merítkezni azzal a bemerítkezéssel, amivel nekem kell bemerítkeznem?”', 'Ők így válaszoltak: „Igen, ezt mind meg tudjuk tenni.” Jézus azt felelte: „Valóban inni fogtok abból a pohárból, amit nekem ki kell innom. Be fogtok merítkezni azzal a bemerítkezéssel, amivel nekem kell bemerítkeznem.', 'Azt azonban nem én döntöm el, hogy ki ül majd a jobb vagy bal oldalamon. Ezek a helyek azoké lesznek, akiknek Isten elkészítette.”', 'Amikor a többi tíz tanítvány meghallotta kérésüket, megharagudtak Jakabra és Jánosra.', 'Jézus odahívta őket, és ezt mondta: „Jól tudjátok, hogy akiket a nem zsidó népek uralkodóiknak neveznek, azok hatalmaskodnak rajtuk, és fontos embereik szeretik a hatalmukat éreztetni velük.', 'Közöttetek azonban ne így legyen! Sőt, aki közületek nagy akar lenni, az legyen a szolgátok!', 'Aki első akar lenni köztetek, az legyen mindenki rabszolgája!', 'Mert még az Emberfia sem azért jött a földre, hogy mások szolgáljanak neki. Azért jött, hogy ő szolgáljon, odaadja az életét, és így sok embert megmentsen.”', 'Ezután Jerikó városába mentek. Amikor Jézus és tanítványai már kifelé mentek Jerikóból, egy vak koldus, Timeus fia, Bartimeus az út szélén ült.', 'Amikor meghallotta, hogy a názáreti Jézus van ott, így kezdett el kiáltozni: „Dávid Fia, Jézus! Segíts rajtam!”', 'Sokan rászóltak, hogy maradjon csöndben. Ő azonban még hangosabban kiáltotta: „Dávid Fia! Könyörülj rajtam!”', 'Így hát Jézus megállt, és így szólt: „Hívjátok ide!” Azok oda is hívták a vakot. Ezt mondták neki: „Bízzál! Kelj fel, mert Jézus hív téged!”', 'A vak kabátját ledobva felugrott, és Jézushoz ment.', 'Jézus pedig megkérdezte tőle: „Mit akarsz? Mit tegyek érted?” A vak férfi így válaszolt: „Tanító! Szeretnék újra látni!”', 'Jézus így szólt hozzá: „Menj, a hited megmentett téged!” A férfi újra látott, és követte Jézust az úton.'], ['Amikor Jeruzsálem közelébe értek, elérték Bétfagét és Betániát az Olajfák hegyénél. Jézus előreküldte két tanítványát.', 'Ezt mondta nekik: „Menjetek be az előttetek lévő faluba! Amint odaértek, találtok egy megkötött szamárcsikót, amin még soha senki nem ült. Oldjátok el, és hozzátok ide!', 'Ha valaki megkérdezné tőletek: »Miért teszitek ezt?«, mondjátok azt: »Az Úrnak van szüksége rá, és hamarosan visszaküldi ide.«”', 'A tanítványok elmentek, és kinn az utcán egy ajtó közelében találtak egy megkötött szamárcsikót. Eloldották.', 'Néhány ott álló ember megkérdezte tőlük: „Miért oldjátok el azt a szamárcsikót?”', 'A tanítványok azt válaszolták, amit Jézus mondott nekik, így elengedték őket.', 'A szamárcsikót elvitték Jézushoz. Ráterítették a ruháikat, Jézus pedig felült a csikóra.', 'Sokan leterítették kabátjukat az útra, mások pedig faágakat szórtak az útra, melyeket a mezőkön vágtak le.', 'Akik előtte és utána mentek, mind ezt kiáltották: „Hozsánna! Áldott, aki az Úr nevében jön! Zsolt 118:26', 'Legyen áldott Dávidnak, a mi atyánknak eljövendő királysága! Hozsánna a magasságban!”', 'Ezután Jézus bement Jeruzsálembe, belépett a Templomba, és mindent megnézett. Mivel későre járt, tizenkét tanítványával együtt kiment Betániába.', 'Amikor másnap elindultak Betániából, Jézus éhes volt.', 'Már távolról meglátott egy lombos fügefát. Odament, hogy megnézze, talál-e rajta gyümölcsöt. Amikor azonban odaért, csak leveleket talált rajta, mert még nem volt itt a fügeérés ideje.', 'Jézus így szólt a fügefához: „Soha többé ne egyen rólad senki gyümölcsöt!” Ezt a tanítványai is hallották.', 'Ezután bementek Jeruzsálembe. Amikor beértek a Templomba, Jézus elkezdte kizavarni azokat, akik ott árultak és vásároltak. Felborította a pénzváltók asztalait és a galambárusok padjait is.', 'Azt sem engedte meg, hogy bárki bármit átvigyen a Templomon.', 'Ezután pedig így kezdte őket tanítani: „Nem az van megírva: »Az én házam imádság háza lesz minden nép számára.«? Ti azonban rablók barlangjává tettétek azt!”', 'Amikor a főpapok és a törvénytanítók ezt meghallották, keresni kezdték a módját, hogyan ölhetnék meg Jézust. De féltek is tőle, mert az egész nép csodálkozott a tanításán.', 'Amikor beesteledett, Jézus és a tanítványai kimentek a városból.', 'Reggel ismét elmentek a fügefa mellett, és látták, hogy az a gyökeréig kiszáradt.', 'Péter visszaemlékezett, és így szólt Jézushoz: „Tanító, nézd! A fügefa, amit megátkoztál, teljesen kiszáradt.”', 'Jézus így válaszolt: „Higgyetek Istenben!', 'Igazán mondom nektek: Ha valaki azt mondja ennek a hegynek: »Emelkedj fel, és ugorj a tengerbe!«, és szívében kételkedés nélkül hiszi, amit mond, megtörténik.', 'Ezért mondom nektek: ha bármit is kértek imában, higgyétek el, hogy megkaptátok, és a tiétek lesz az!', 'Ha bármikor elkezdtek imádkozni úgy, hogy panasz van bennetek valaki felé, bocsássatok meg annak, hogy mennyei Atyátok is megbocsáthassa a ti bűneiteket!”', '„Ha azonban ti nem bocsátotok meg valakinek, akkor mennyei Atyátok sem fogja megbocsátani a ti bűneiteket.”', 'Ismét Jeruzsálembe mentek. Mialatt Jézus a Templomban volt, odajöttek hozzá a főpapok, a törvénytanítók és a nép idős vezetői.', 'Megkérdezték tőle: „Milyen hatalommal teszed ezeket a dolgokat? Ki adta neked ezt a hatalmat?”', 'Jézus így válaszolt: „Kérdezek tőletek valamit. Ha válaszoltok a kérdésemre, akkor én is megmondom, hogy milyen hatalommal teszem mindezt.', 'Az, hogy János bemerítette az embereket, Istentől volt, vagy emberektől? Válaszoljatok nekem erre!”', 'Ezt megbeszélték egymás között, és ezt mondogatták: „Ha azt feleljük, hogy Istentől, akkor azt mondja majd: »Akkor miért nem hittetek benne?«', 'Ha viszont azt feleljük, hogy emberektől, akkor a nép fog haragudni ránk.” A vezetők ugyanis nagyon féltek a néptől, mert mindenki azt gondolta, hogy János valóban próféta volt.', 'Ezért így válaszoltak Jézusnak: „Nem tudjuk.” Jézus pedig így felelt nekik: „Én sem mondom meg nektek, milyen hatalommal teszem ezeket.”'], ['Ezután Jézus történetek segítségével kezdte tanítani őket: „Egy férfi szőlőt ültetett. Kerítést épített köré, borprést ásott, és tornyot is épített. Utána bérbe adta a kertet néhány szőlőmunkásnak, majd elutazott.', 'Amikor eljött az ideje, elküldte egyik szolgáját a szőlőmunkásokhoz, hogy adják át a neki járó részt a szőlőskert terméséből.', 'Ők azonban megfogták a szolgát, megverték, és üres kézzel küldték vissza.', 'Ezután egy másik szolgáját küldte el hozzájuk. Őt fejbeverték,', 'és tiszteletlenül bántak vele. Ekkor egy harmadik szolgát küldött. Őt megölték a szőlőmunkások. Ezután még sok mást is küldött. Közülük néhányat megvertek, másokat pedig megöltek.', 'Most már csak egyet tudott elküldeni: saját szeretett fiát. Végül őt is elküldte hozzájuk. Így gondolkodott: »A fiamat biztosan tisztelni fogják!«', 'A szőlőmunkások azonban ezt mondták egymásnak: »Ő az örökös. Gyertek, öljük meg őt, hogy miénk legyen az örökség!«', 'Azzal megfogták, megölték, majd kidobták a holttestét a szőlőskerten kívülre.', 'Mit tesz majd ekkor a szőlősgazda? Eljön, megöli a munkásokat, a szőlőt pedig másnak adja ki.', 'Vagy talán nem olvastátok, hogy mit mond az Írás? »Az a kő, amit az építők megvetettek, lett a sarokkő.', 'Ez az Úr munkája, és csodálatos dolog látni ezt!«” Zsolt 118:22-23', 'A nép vezetői el akarták fogni Jézust, de féltek a nép haragjától. Jól tudták ugyanis, hogy ezt a történetet róluk mondta. Így tehát otthagyták őt, és elmentek.', 'Odaküldtek hozzá néhány férfit a farizeusok és a Heródes-pártiak közül. Azt akarták, hogy ezek az emberek kérdéseikkel csapdába csalják Jézust, hogy így valami rosszat mondjon.', 'Ezek a férfiak így szóltak hozzá: „Tanító! Tudjuk, hogy becsületes vagy, és nem törődsz azzal, hogy mások mit gondolnak rólad. Neked minden ember egyforma, és az igazságot tanítod Isten útjáról. Helyesnek tartod-e, hogy adót fizessünk a császárnak? Fizessünk, vagy ne fizessünk?”', 'Jézus azonban látta, hogy mi van a szívükben valójában. Így válaszolt nekik: „Miért akartok próbára tenni engem? Hozzatok ide egy ezüstpénzt, hadd nézzem meg!”', 'Hoztak egyet, ő pedig így szólt: „Kinek a képe és írása ez?” Azok így válaszoltak: „A császáré.”', 'Akkor Jézus azt mondta: „Adjátok meg a császárnak, ami a császáré, Istennek pedig azt, ami Istené!” Nagyon megdöbbentek a válaszán.', 'Ezután néhány szadduceus jött hozzá (ők nem hisznek a feltámadásban). Megkérdezték őt:', '„Tanító, Mózes azt parancsolta nekünk, hogy amikor egy férj meghal, és a felesége ott marad gyermekek nélkül, a meghalt férfi testvére vegye feleségül az asszonyt, hogy gyermeket adjon testvérének.', 'Volt egyszer hét fiútestvér. Az első megnősült, de meghalt gyermekek nélkül.', 'A második feleségül vette az asszonyt, de ő is gyermek nélkül halt meg. A harmadik testvérrel ugyanez történt.', 'A hét testvér közül egyiknek sem maradt utódja. Végül az asszony is meghalt.', 'A feltámadáskor, amikor feltámadnak, kinek a felesége lesz ez az asszony? Hisz mind a hét férfinak a felesége volt!”', 'Jézus így válaszolt nekik: „Azért tévedtek ilyen nagyot, mert nem ismeritek sem az Írást, sem Isten hatalmát.', 'Hiszen a feltámadás után az emberek nem nősülnek és nem mennek férjhez. Olyanok lesznek, mint az angyalok a mennyben.', 'De — ha már a halottak feltámadásáról beszélünk —, nem olvastátok Mózes könyvében az égő bokorról szóló leírást? Ott így szólt Isten Mózeshez: »Én vagyok Ábrahám Istene, Izsák Istene és Jákób Istene«.', 'Isten azonban nem a halottak Istene, hanem az élőké. Valóban nagy tévedésben vagytok.”', 'Volt ott egy törvénytanító is, aki végighallgatta a beszélgetésüket. Mivel látta, hogy Jézus jól válaszolt nekik, megkérdezte: „Melyik parancsolat a legfontosabb?”', 'Jézus így felelt neki: „A legfontosabb parancsolat ez: »Halld meg, Izrael! Az Úr, a mi Istenünk az egyetlen Úr!«', 'és az, hogy: »Szeresd az Urat, a te Istenedet teljes szíveddel, teljes lelkeddel, teljes elméddel és minden erőddel!«', 'A második legfontosabb parancsolat ez: »Szeresd embertársadat, mint önmagadat!« Ezeknél nincs nagyobb parancsolat.”', 'A törvénytanító így válaszolt: „Jól mondtad, Tanító, hogy Isten az egyetlen Úr. Valóban nincs más rajta kívül.', 'És minden felajánlásnál és áldozatnál fontosabb az, hogy az Urat, a mi Istenünket teljes szívünkkel, teljes elménkkel és minden erőnkkel szeressük, és az is, hogy úgy szeressük embertársainkat, mint önmagunkat.”', 'Jézus látta, hogy milyen bölcsen válaszolt a törvénytanító, és így szólt hozzá: „Nem vagy messze az Isten királyságától.” Ezután azonban senki sem mert több kérdést feltenni Jézusnak.', 'Amikor Jézus a Templomban tanított, megkérdezte: „Hogyan mondhatják a törvénytanítók, hogy a Krisztus Dávid fia?', 'Hiszen maga Dávid mondta a Szent Szellem által, hogy: »Így szólt az Úr az én Uramhoz: Ülj a jobb oldalamra, amíg minden ellenségedet hatalmad alá vetem!« Zsolt 110:1', 'Ha tehát Dávid Urának nevezi Krisztust, akkor hogyan lehet Krisztus Dávid fia?” A nagy tömeg örömmel hallgatta Jézust.', 'Jézus így tanított: „Vigyázzatok a törvénytanítókkal! Hosszú köntösben szeretnek járni, és szeretik, ha tisztelettel köszöntik őket a piacokon.', 'Szeretnek a főhelyekre ülni a zsinagógákban, és a legjobb helyeket elfoglalni a vacsorákon.', 'Elveszik az özvegyasszonyok vagyonát, és a látszat kedvéért hosszú imákat mondanak. Ezek az emberek súlyosabb büntetést kapnak majd.”', 'Jézus a templompersellyel szemben ült. Figyelte, hogyan dobják be az emberek az aprópénzt a perselybe. Sok gazdag ember nagy összeget dobott be.', 'Majd jött egy szegény özvegyasszony is. Ő két rézpénzt dobott bele, ami nagyon keveset ért.', 'Jézus magához hívta a tanítványait. Így szólt hozzájuk: „Igazán mondom, hogy ez az özvegyasszony többet tett a perselybe, mint bárki más.', 'Mert a többiek mind a feleslegükből adtak. Ő azonban szegénységéből mindent odaadott, amije csak volt, az egész vagyonát.”'], ['Amikor Jézus már kifelé ment a Templomból, egyik tanítványa így szólt hozzá: „Tanító! Nézd, milyen gyönyörűek ezek a kövek, és milyen csodálatosak ezek az épületek!”', 'Jézus ezt mondta nekik: Nem marad itt kő kövön, mert mindent lerombolnak majd.”', 'Ezután Jézus leült az Olajfák hegyén, szemben a Templommal. Péter, Jakab és János félrehívták őt, és megkérdezték:', '„Mondd meg nekünk, mikor történnek meg mindezek? És mi mutatja majd meg, hogy itt az ideje, hogy ezek megtörténjenek?”', 'Akkor Jézus így kezdte tanítani őket: „Vigyázzatok, nehogy valaki becsapjon titeket!', 'Mert sokan jönnek majd az én nevemben, akik azt mondják: »Én vagyok az«. Sok embert félrevezetnek majd.', 'Amikor háborúkról és háborús hírekről hallotok, ne ijedjetek meg! Mindezeknek meg kell történni, de ezzel még nem jön el a vég.', 'Nemzet nemzet ellen, és királyság királyság ellen támad majd. Sok helyen lesz földrengés, és az embereknek nem lesz mit enni. Ezek a dolgok olyanok lesznek, mint a szülési fájdalmak kezdete.', 'Jól vigyázzatok magatokra! Bíróságoknak adnak át titeket, és megvernek titeket a zsinagógákban. Uralkodók és királyok elé kell állnotok miattam, hogy nekik is beszéljetek rólam.', 'Előbb azonban minden népnek meg kell hallania az örömhírt.', 'Amikor elfognak, és bíróság elé állítanak titeket, ne aggódjatok előre amiatt, hogy mit mondjatok. Hanem azt mondjátok, ami megadatik nektek abban az órában. Mert nem ti lesztek azok, akik beszéltek, hanem a Szent Szellem szól majd rajtatok keresztül.', 'Akkor majd elárulja és halálra adja testvér a testvérét, és apa a gyermekét. A gyermekek pedig fellázadnak majd saját szüleik ellen, és halálra adják őket.', 'Mindenki gyűlölni fog benneteket miattam. De aki mindvégig kitart mellettem, az megszabadul.', 'Majd látjátok, hogy ott áll az a pusztítást okozó utálatos dolog, ahol nem lenne szabad. (Aki olvassa, értse meg, hogy ez mit jelent!) Akkor azok, akik Júdeában vannak, meneküljenek a hegyekbe!', 'Aki fent van a háza tetején, az ne jöjjön le, hogy valamit elvigyen a házból!', 'Aki a mezőn van, ne menjen vissza a kabátjáért!', 'Nagyon rossz lesz azokban a napokban a gyermeket váró asszonyoknak és a szoptatós anyáknak.', 'Imádkozzatok azért, hogy mindez ne télen történjen!', 'A nyomorúság olyan nagy lesz azokban a napokban, mint amilyen még soha nem volt a világ teremtése óta egészen mostanáig, és amilyen nem is lesz újra.', 'Ha az Úr nem rövidítené le azt az időszakot, senki nem élné túl. De azok miatt, akiket ő kiválasztott, lerövidítette azokat a napokat.', 'Ha akkor bárki ezt mondja nektek: »Nézd csak, itt van a Krisztus!« vagy »Látod, ott van!« Ne higgyetek neki!', 'Mert hamis krisztusok és hamis próféták jelennek majd meg. Csodákat és jeleket tesznek, hogy ha lehet, félrevezessék Isten választottait is.', 'De ti vigyázzatok, hiszen én előre mondtam már nektek ezeket!', 'Abban az időben, a nyomorúság ideje után, »elsötétül majd a nap, és a hold sem világít többé,', 'a csillagok lehullanak az égről, és az ég erői is megremegnek.« Ézs 13:10; 34:4', 'Akkor majd meglátják, amint az Emberfia eljön a felhőkben, nagy hatalommal és dicsőséggel.', 'Az Emberfia elküldi az angyalokat, és összegyűjti választottait a négy égtáj felől, a föld szélétől az ég széléig.', 'Tanuljátok meg, amire a fügefa tanít benneteket! Amikor zsenge lesz az ága, és leveleket kezd hajtani, tudjátok, hogy közel van már a nyár.', 'Ugyanígy amikor látjátok, hogy mindezek megtörténnek, tudjátok, hogy közeledik már az idő. Sőt, az ajtó előtt áll.', 'Igazán mondom nektek: Nem múlik el ez a nemzedék, amíg mindezek a dolgok meg nem történnek.', 'Az ég és a föld elmúlik. Az én beszédeim azonban soha nem múlnak el.', 'Senki sem tudja, hogy mikor érkezik el az a nap, vagy az az óra: sem a mennyei angyalok, sem a Fiú, hanem csak az Atya.', 'Vigyázzatok tehát, és legyetek készen, mert nem tudjátok, hogy mikor történik meg mindez!', 'Olyan ez, mint amikor valaki hosszú útra megy, és elhagyja otthonát. A házat szolgáira bízza, és mindegyiküknek külön feladatot ad. A kapuőrnek megparancsolja, hogy legyen éber.', 'Legyetek tehát ti is éberek, mert nem tudjátok, mikor jön vissza a ház ura: este, éjfélkor vagy hajnalban!', 'Ha hirtelen jön vissza, nehogy alva találjon titeket!', 'Amit most nektek mondok, mindenkinek mondom: »Legyetek éberek!«”'], ['Már csak két nap volt hátra a Pászka és a kovásztalan kenyerek ünnepéig. A főpapok és a törvénytanítók keresték a módját, hogy csellel elfogják és megöljék Jézust.', 'Ezt mondták: „Az ünnep alatt nem tehetjük, mert a nép fellázad.”', 'Amikor Jézus Betániában volt, asztalhoz ült a leprás Simon házában. Akkor odajött hozzá egy asszony, kezében egy alabástrom edénnyel, amely tele volt nárdusolajból készült drága illatszerrel. Az asszony felnyitotta az alabástrom edényt, és Jézus fejére öntötte az illatszert.', 'Néhányan felháborodtak ezen. Ezt mondták egymásnak: „Miért kell így pazarolni az illatszert?', 'Ezt az illatszert el lehetett volna adni háromszáz ezüstpénzért, a pénzt pedig szétosztani a szegények között.” És megharagudtak az asszonyra.', 'De Jézus ezt mondta nekik: „Hagyjátok őt! Miért bántjátok? Hiszen jót tett velem.', 'Szegények mindig lesznek köztetek, rajtuk bármikor segíthettek. Én azonban nem leszek mindig veletek.', 'Ez az asszony megtett mindent, amit csak tehetett. Amikor a testemre öntötte az illatszert, a temetésemre készítette elő azt.', 'Igazán mondom nektek: ahol hirdetni fogják az örömhírt, megemlékeznek majd arról, amit ez az asszony tett.”', 'Ekkor Júdás Iskáriótes — aki a tizenkét tanítvány egyike volt — elment a főpapokhoz, hogy Jézust a kezükre adja.', 'Ők nagyon megörültek ennek, és pénzt ígértek neki. Júdás ettől kezdve kereste az alkalmat, hogy átadja nekik Jézust.', 'A kovásztalan kenyerek ünnepének első napján, amikor szokás szerint feláldozzák a pászkabárányt, tanítványai így szóltak Jézushoz: „Hol akarod megenni a pászkavacsorát? Hol készítsük el neked?”', 'Jézus elküldte két tanítványát, és ezt mondta nekik: „Menjetek be a városba. Ott találkoztok majd egy férfival, aki egy korsó vizet visz. Kövessétek őt!', 'Ahová bemegy, mondjátok a ház gazdájának: »A tanító azt kéri, hogy mutasd meg azt a helyet, ahol megeheti a pászkavacsorát a tanítványaival.«', 'Ő majd mutat nektek egy nagy, berendezett szobát a ház felső emeletén, amely készen áll számotokra. Ott készítsétek el a pászkavacsorát!”', 'Tanítványai elindultak, és bementek a városba. Ott mindent pontosan úgy találtak, ahogyan Jézus előre megmondta nekik. Így elő is készítették a pászkavacsorát.', 'Mire este lett, megérkezett Jézus a tizenkettővel.', 'Miközben az asztalnál ettek, így szólt hozzájuk Jézus: „Igazán mondom nektek: közületek valaki elárul engem — valaki, aki együtt eszik velem.”', 'Nagyon elszomorodtak, és egymás után kérdezték: „Ugye, nem én vagyok az?”', 'Ő így válaszolt: „Egy a tizenkettő közül, aki velem együtt mártogatja a kenyerét a tálba.', 'Pontosan az történik majd az Emberfiával, amit előre megírtak róla. De szörnyű lesz annak, aki elárulja őt! Jobb lett volna annak az embernek, ha meg sem született volna!”', 'Mialatt vacsoráztak, Jézus kezébe vette a kenyeret, és hálát adott Istennek. Megtörte, odaadta tanítványainak, és így szólt: „Vegyétek, ez az én testem.”', 'Ezután kezébe vette a poharat, és hálát adott Istennek. Majd odaadta tanítványainak is, akik mindannyian ittak belőle.', 'Így szólt hozzájuk: „Ez az én vérem, amivel elkezdődik a szövetség. Ez a vér sok emberért ki lesz ontva.', 'Igazán mondom nektek: mostantól nem iszom ebből a borból addig a napig, amíg Isten királyságában nem iszom az újat.”', 'Ezután énekeltek Istennek, és felmentek az Olajfák hegyére.', 'Ott Jézus így szólt hozzájuk: „Mindannyian elveszítitek majd a hiteteket, mert meg van írva: »Megölöm a pásztort, és szétszaladnak a juhok.« Zak 13:7', 'De miután feltámadtam, előttetek megyek Galileába.”', 'Péter ekkor így szólt Jézushoz: „Még ha mindenki el is veszti a hitét, én nem fogom elveszíteni a hitemet!”', 'Jézus így felelt neki: „Igazán mondom neked: Még ma éjszaka, mielőtt kétszer megszólalna a kakas, háromszor fogod letagadni, hogy ismersz engem.”', 'Péter azonban tovább mondta: „Még akkor sem tagadlak le, ha veled együtt kell meghalnom!” A többiek is ugyanezt mondták.', 'Ekkor megérkeztek egy Gecsemáné nevű helyre. Ott így szólt Jézus a tanítványaihoz: „Üljetek le itt, amíg imádkozom!”', 'Pétert, Jakabot és Jánost magával vitte. Hirtelen nyugtalanság és szomorúság töltötte el.', 'Így szólt hozzájuk: „Megszakad a szívem a szomorúságtól. Maradjatok azért itt, és maradjatok ébren!”', 'Ezután kissé továbbment. Leborult a földre, és azért imádkozott, hogy amennyiben lehetséges, ne kelljen elszenvednie mindazt, ami rá vár.', 'Így imádkozott: „Abba, Atyám! Neked minden lehetséges. Kérlek, vedd el tőlem a szenvedésnek ezt a poharát! De ne azt tedd, amit én akarok, hanem azt, amit te akarsz!”', 'Ezután visszament a tanítványokhoz, és alva találta őket. Így szólt Péterhez: „Péter, te alszol? Egy órán át sem tudtál ébren maradni velem?', 'Maradjatok ébren, és imádkozzatok, hogy ne essetek kísértésbe! Mert a szellem azt akarja tenni, ami jó, de a test gyenge.”', 'Ezután Jézus megint elment, és ugyanúgy imádkozott, mint korábban.', 'Amikor visszament hozzájuk, ismét alva találta őket, mert képtelenek voltak nyitva tartani a szemüket. Nem tudták, hogy mit mondjanak neki.', 'Amikor harmadszorra ment vissza, így szólt hozzájuk: „Még mindig alszotok és pihentek? Most már elég! Eljött az idő, hogy az Emberfiát elárulják.', 'Keljetek fel! Induljunk! Itt jön az az ember, aki elárul engem.”', 'Jézus még beszélt, amikor megjelent Júdás, a tizenkét tanítvány egyike. Egy kardokkal és botokkal felfegyverzett tömeg jött vele, akiket a főpapok, a törvénytanítók és a nép idős vezetői küldtek.', 'Az áruló megmondta nekik, hogy mi lesz a jel: „Akit megcsókolok, azt fogjátok el, és vigyétek el őrizettel!”', 'Amikor Júdás megérkezett, egyenesen Jézushoz ment. Így szólt hozzá: „Tanító!” — és megcsókolta Jézust.', 'Akkor ők megragadták és elfogták Jézust.', 'Valaki, aki a közelben állt, kihúzta a kardját. Lecsapott a karddal a főpap szolgájára, és levágta az egyik fülét.', 'Jézus ekkor így szólt a tömeghez: „Miért jöttetek kardokkal és botokkal ellenem, mintha rabló lennék?', 'Hiszen mindennap ott voltam köztetek, amikor a Templomban tanítottam. Akkor miért nem fogtatok el? Azért történt ez így, hogy beteljesedjen az, ami az Írásokban meg van írva.”', 'Tanítványai ekkor mind elhagyták Jézust, és elfutottak.', 'Egy fiatalember azonban követte őt. Nem volt rajta más, csak egy vászonruha. Amikor őt is megpróbálták elfogni,', 'ruháját kezükben hagyva meztelenül elmenekült.', 'Ezután a főpaphoz vezették Jézust. Odagyűltek mind a főpapok, a nép idős vezetői és a törvénytanítók is.', 'Péter távolról követte Jézust, és bement a főpap udvarába is. A szolgákkal együtt leült ő is a tűz mellé, hogy megmelegedjen.', 'A főpapok az egész Főtanáccsal együtt olyan bizonyítékot kerestek Jézus ellen, amely alapján halálra ítélhetik. De ilyet nem találtak.', 'Sok hamis tanú szólt ugyan ellene, de amiket mondtak, azok nem egyeztek meg egymással.', 'Ekkor néhány másik hamis tanú állt fel. Ők így szóltak:', '„Hallottuk, amikor ez az ember azt mondta: »Lerombolom ezt a Templomot, amit emberek építettek. És három nap alatt felépítek helyette egy másikat, amit nem emberi kéz épített.«”', 'De még így sem egyezett, amit mondtak.', 'Ekkor kiállt középre a főpap, és megkérdezte Jézust: „Semmit sem felelsz arra, amivel ezek az emberek vádolnak?”', 'Jézus azonban továbbra is csak hallgatott, és nem válaszolt. Ekkor újból megkérdezte őt a főpap: „Tényleg te vagy a Krisztus, az Áldott Isten Fia?”', 'Jézus így válaszolt neki: „Én vagyok. Meglátjátok majd az Emberfiát, amint ott ül a Hatalmas Isten jobbján, és eljön az ég felhőin.”', 'A főpap erre megszaggatta ruháját, és így szólt: „Ugyan miért kellene ezek után még több tanú?', 'Hiszen hallottátok ezeket az Istent gyalázó szavakat! Mi a véleményetek?” Erre mindannyian a tanácsban úgy határoztak, hogy Jézus bűnös, és meg kell halnia.', 'Néhányan elkezdték köpdösni őt, majd letakarták az arcát, megütötték, és ezt mondták: „Most prófétáld meg, hogy ki ütött meg téged!” Ezután a szolgák is ütni kezdték őt.', 'Ezalatt Péter még mindig ott volt az udvarban. Egyszer csak megjelent a főpap egyik fiatal szolgálólánya is.', 'Amint meglátta a tűznél melegedő Pétert, közelről is megnézte őt. Így szólt: „Te is a názáreti Jézussal voltál!”', 'Péter azonban letagadta, és ezt mondta: „Nem tudom, de nem is értem, hogy mit beszélsz!” Azzal kiment a kapu közelébe.', 'A szolgálólány azonban meglátta Pétert, és ismét így szólt a körülötte állókhoz: „Ez az ember is közéjük tartozik!”', 'Ő pedig ismét letagadta. Egy rövid idő múlva az ott állók így szóltak Péterhez: „Te egészen biztos, hogy közéjük tartozol, hiszen te is galileai vagy.”', 'Péter azonban átkozódni és esküdözni kezdett: „Nem ismerem azt az embert, akiről beszéltek!”', 'Ebben a pillanatban másodszor is megszólalt a kakas. Ekkor Péternek eszébe jutottak Jézus szavai: „Mielőtt a kakas kétszer megszólalna, háromszor fogsz letagadni engem.” Péter sírva fakadt.'], ['Amint reggel lett, összeültek a főpapok, a nép idős vezetői, a tör15 vénytanítók, valamint az egész Főtanács, és döntést hoztak. Megkötözték Jézust, elvitték Pilátushoz, és átadták neki.', 'Pilátus megkérdezte tőle: „Te vagy a zsidók királya?” Ő így válaszolt: „Úgy van, ahogy mondod.”', 'A főpapok sok mindennel vádolták Jézust.', 'Ezért Pilátus újból megkérdezte őt: „Nem felelsz semmit? Nézd, mi mindennel vádolnak téged!”', 'Jézus azonban továbbra is csak hallgatott. Pilátus ezen nagyon csodálkozott.', 'A Pászka ünnepe alkalmával Pilátus szokás szerint szabadon engedett egy foglyot, akit kértek tőle.', 'Volt ott akkor egy Barabbás nevű fogoly is, aki a lázadókkal együtt volt börtönben. Ezek az emberek nemcsak fellázadtak, hanem gyilkoltak is.', 'A tömeg odajött Pilátushoz, és arra kérte őt, hogy most is tegye meg, amit ilyenkor tenni szokott.', 'Pilátus megkérdezte tőlük: „Akarjátok, hogy szabadon engedjem nektek a zsidók királyát?”', 'Mert jól tudta, hogy a főpapok féltékenyek voltak Jézusra, és ezért adták át neki őt.', 'A főpapok azonban felbíztatták a tömeget, hogy inkább azt kérjék Pilátustól, hogy Barabbást engedje szabadon.', 'Pilátus újból megkérdezte őket: „Hát azzal mit tegyek, akit ti a zsidók királyának neveztek?”', 'Azok visszakiáltottak: „Feszítsd keresztre!”', 'Pilátus rákérdezett: „Miért? Mi rosszat tett?” Ők azonban még hangosabban kiáltották: „Feszítsd keresztre!”', 'Mivel Pilátus a nép kedve szerint akart cselekedni, szabadon engedte nekik Barabbást. Jézust pedig megkorbácsoltatta, és átadta a katonáknak, hogy feszítsék keresztre.', 'A katonák bevezették Jézust a helytartói palota belső udvarába, és összehívták az egész csapatot.', 'Bíborszínű köntöst adtak rá, fejére pedig tövisből font koronát tettek.', 'Ezután így köszöntötték: „Éljen a zsidók királya!”', 'Majd nádszállal ütögették a fejét, leköpdösték, és térdre borultak előtte.', 'Amikor befejezték a gúnyolódást, levették róla a bíborköntöst, és ráadták a saját ruháját. Ezután elvezették, hogy megfeszítsék.', 'Útközben találkoztak egy férfival, aki éppen a mezőről jött. Cirénei származású volt, Simonnak hívták. Alexander és Rufusz apja volt. Arra kényszerítették a katonák, hogy vigye Jézus keresztjét.', 'Elvitték egy helyre, amelyet Golgotának hívtak. Ez azt jelenti: »Koponya-hely«.', 'Ott mirhával kevert bort adtak neki, de nem fogadta el.', 'Majd keresztre feszítették Jézust. Ezután a katonák szétosztották a ruháit, és sorsot vetettek, hogy eldöntsék, ki melyiket kapja meg.', 'Reggel kilenc óra volt, amikor keresztre feszítették.', 'Az ellene szóló vád is a keresztre volt írva: „A ZSIDÓK KIRÁLYA”.', 'Vele együtt két rablót is megfeszítettek. Egyiket a bal, másikat pedig a jobb oldalán.', '„És így beteljesedett az Írás szava, miszerint: »És bűnösök közé tették őt.', 'Az emberek, akik arra mentek, sértegették őt. Fejüket rázva így szóltak: „Na! Hát te vagy az, aki lerombolod a Templomot, és három nap alatt újra felépíted?', 'Gyere le a keresztről, és mentsd meg magad!”', 'A főpapok és a törvénytanítók szintén gúnyolták Jézust, és ezt mondták egymásnak: „Másokat megmentett, magát mégsem tudja megmenteni!', 'Jöjjön le most a keresztről a Krisztus, Izrael királya! Ha ezt látjuk, hinni fogunk.” Még azok is sértegették őt, akik vele együtt voltak keresztre feszítve.', 'Délben sötétség lett, és beborította az egész földet délután három óráig.', 'Délután háromkor Jézus hangosan felkiáltott: „Elói, Elói, lámá sabaktáni!?” Ez azt jelenti: „Istenem, Istenem, miért hagytál el engem?”', 'Amikor az ott állók közül néhányan meghallották ezt, így szóltak: „Nézzétek, Illést hívja!”', 'Akkor valaki elszaladt, ecetbe mártott egy szivacsot, felszúrta egy bot végére, majd Jézusnak nyújtotta, hogy igyon. Ezt mondta: „Várjatok! Lássuk, eljön-e érte Illés, hogy levegye őt a keresztről!”', 'Ekkor Jézus hangosan felkiáltott, és meghalt.', 'A templom függönye felülről lefelé egészen az aljáig kettészakadt.', 'Amikor a százados — aki ott állt vele szemben — látta, hogy Jézus hogyan halt meg, így szólt: „Ez az ember valóban Isten Fia volt!”', 'Volt ott néhány asszony, akik távolról figyelték Jézust. Köztük volt a magdalai Mária, és az a Mária, aki a fiatalabb Jakabnak és Józsefnek volt az anyja, valamint Salómé.', 'Amikor Jézus Galileában volt, ők voltak azok, akik követték őt és szolgáltak neki. De volt ott még sok más asszony is, akik Jézussal együtt mentek fel Jeruzsálembe.', 'Esteledett. Ez volt az előkészület napja, azaz a szombat előtti nap.', 'Eljött az Arimátiából való József, aki a nagytanács tagja volt, és az emberek nagyon tisztelték őt. Ő maga is várta Isten királyságának eljövetelét. Bátran elment Pilátushoz, és elkérte tőle Jézus testét.', 'Pilátus csodálkozott, hogy Jézus ilyen hamar meghalt. Ezért magához hívatta a századost, és megkérdezte tőle, meghalt-e már.', 'Miután meghallgatta a százados jelentését, átadta a testet Józsefnek.', 'József vásznat vásárolt. Levette Krisztus testét, betekerte a vászonba, és elhelyezte egy sziklába vájt sírba. Ezután követ hengerített a sír bejárata elé.', 'A magdalai Mária és Mária, József anyja, látták, hogy hová tették Jézus testét.'], ['Miután elmúlt a szombat, a magdalai Mária, Mária, a Jakab anyja és Salómé illatszereket vásároltak, hogy elmehessenek, és megkenhessék Jézus testét.', 'A hét első napján korán reggel kimentek a sírhoz.', 'Az asszonyok azt kérdezgették egymástól: „Ki fogja elhengeríteni nekünk a követ a sír bejáratától?”', 'Amikor azonban felnéztek, meglátták, hogy valaki már elhengerítette a követ, pedig az nagyon nagy volt.', 'Amikor beléptek a sírba, jobboldalt egy fiatal férfit láttak fehér ruhában ülni. Nagyon megijedtek.', 'Ő azonban így szólította meg őket: „Ne féljetek! A názáreti Jézust keresitek, akit keresztre feszítettek. Feltámadt! Nincs itt. Nézzétek, ez az a hely, ahol feküdt.', 'Menjetek el, és mondjátok el a tanítványainak és Péternek, hogy előttetek megy Galileába. Ott majd meglátjátok őt, pontosan úgy, ahogyan azt előre megmondta nektek.”', 'Kimentek hát a sírból, és elfutottak onnan, mert megijedtek, és összezavarodtak. Nem is szóltak erről senkinek, mert féltek.', 'Miután Jézus a hét első napján korán reggel feltámadt, először a magdalai Máriának jelent meg, akiből korábban hét gonosz szellemet űzött ki.', 'Mária azonnal elindult, hogy elmondja ezt Jézus tanítványainak, akik gyászoltak és sírtak.', 'Amikor meghallották, hogy Jézus él és hogy Mária látta is őt, nem hitték el.', 'Ezután más alakban jelent meg két tanítványnak is, akik épp vidékre mentek.', 'Miután visszatértek, elmondták ezt a többieknek. Ők azonban nem hittek nekik.', 'Később Jézus megjelent a tizenegynek is, amikor éppen ettek. Szemükre vetette hitetlenségüket és keményszívűségüket, amiért nem hittek azoknak, akik a feltámadása után látták őt.', 'Ezután így szólt hozzájuk: „Menjetek el a föld minden részére! Hirdessétek az örömhírt minden embernek!', 'Aki hisz és bemerítkezik, az mind megszabadul. Aki azonban nem hisz, arra ítélet vár.', 'Ezek a jelek kísérik azokat, akik hisznek: Gonosz szellemeket űznek ki a nevemben. Új nyelveken szólnak.', 'Ha kígyókat vesznek fel kezükkel, és ha halálos mérget isznak, nem árt meg nekik. Betegekre teszik rá a kezüket, és azok meggyógyulnak.”', 'Miután az Úr Jézus ezeket elmondta a tanítványainak, felemeltetett a mennybe, és Isten jobb oldalára ült.', 'Az apostolok ezután elindultak, és mindenhol hirdették az örömhírt. Az Úr pedig együtt munkálkodott velük, és csodákkal erősítette meg, hogy az örömhír, amiről beszélnek, igaz.']], 'Luke': [['Sokan megpróbáltak már beszámolni azokról a dolgokról, amelyek közöttünk történtek.', 'Ezekről mi is hallottunk már olyan emberektől, akik kezdettől fogva a saját szemükkel látták mindezt, és akik hirdették az Isten üzenetét.', 'Én magam is elejétől gondosan áttanulmányoztam mindezeket, tisztelt Teofilusz. Úgy gondoltam, hogy megírom neked ezeket egy könyvben,', 'azért, hogy tudd: mindaz, amire tanítottak téged, valóban igaz. Zakariás és Erzsébet', 'Abban az időben, amikor Heródes volt Júdea királya, élt egy Zakariás nevű pap. Abijah csoportjához tartozott. Felesége, Erzsébet Áron családjából származott.', 'Mindketten igaz emberek voltak Isten előtt, és hűségesen megtartották az Úr parancsolatait és rendelkezéseit.', 'Gyermekeik azonban nem születtek, mert Erzsébetnek nem lehetett gyermeke, és mindketten igen idősek voltak már.', 'Történt egyszer, hogy Zakariás csoportjára került a sor, hogy a Templomban Istennek szolgáljanak. Zakariás is ott volt a papok között.', 'Szokás szerint sorsot húztak. Így választottak ki egyet maguk közül, aki belép az Úr Templomába, és ott füstölőáldozatot mutat be. Ez alkalommal Zakariásra esett a választás. Zakariás bement a Templomba,', 'a nép pedig az áldozat bemutatása közben a Templomon kívül imádkozott.', 'Ekkor Zakariás előtt, a füstölő áldozati oltár jobb oldalán megjelent egy angyal.', 'Amikor Zakariás meglátta őt, nagyon megijedt.', 'Az angyal azonban így szólt hozzá: „Ne félj, Zakariás, mert meghallgatta az Úr az imádságodat. Erzsébet, a feleséged, fiút fog szülni neked, akit Jánosnak neveztek.', 'A fiú örömöt és boldogságot hoz majd. Sokan örülnek majd annak, hogy megszületett,', 'mert nagy lesz az Úr előtt. Nem iszik bort, sem semmiféle szeszes italt. Születésétől fogva betölti őt a Szent Szellem,', 'és Izrael népe közül sokakat visszatérít majd az Úrhoz, az ő Istenükhöz.', 'Az Úr előtt fog járni Illés erejével és szellemével, hogy felkészítse az embereket az Úr számára. Az apákat és a gyermekeket ki fogja békíteni egymással. Az engedetleneket pedig elvezeti majd, hogy úgy gondolkodjanak, mint az igazak.', 'Ekkor Zakariás így szólt az angyalhoz: „Honnan tudom meg, hogy mindez igaz? Hiszen öreg ember vagyok, és a feleségem is idős már.”', 'Az angyal így válaszolt: „Én Gábriel vagyok, és Isten színe előtt állok. Azért küldtek, hogy beszéljek veled, és elmondjam neked ezt az örömhírt.', 'De jól jegyezd meg: megnémulsz, és egészen addig a napig nem fogsz tudni beszélni, amíg mindez megtörténik. Ez azért lesz így, mert nem hittél a szavaimnak, amelyek pedig be fognak teljesedni a kellő időben.”', 'Az emberek ezalatt várták Zakariást, és csodálkoztak, hogy miért van benn olyan sokáig a Templomban.', 'Amikor végre kijött, nem tudott velük beszélni. Az emberek rájöttek, hogy látomást látott a Templomban. Zakariás pedig csak mutogatott nekik, de megszólalni nem tudott.', 'Amikor szolgálatának ideje letelt, hazament.', 'Nem sokkal ezután Erzsébet teherbe esett, és öt hónapig nem ment ki a házból. Majd így szólt:', '„Nézzétek, mit tett az Úr! Gondoskodott rólam, és elvette a szégyenemet az emberek előtt, hogy nem lehet gyermekem.”', 'Amikor Erzsébet terhessége hatodik hónapjában volt, Isten a galileai Názáret városába küldte Gábriel angyalt', 'egy szűzhöz, aki egy József nevű férfi jegyese volt. József Dávid családjából származott, a szűz neve pedig Mária volt.', 'Gábriel odament hozzá, és így szólt: „Üdvözöllek! Az Úr megáldott téged, és veled van.”', 'Mária megdöbbent azon, amit az angyal mondott, és azon gondolkodott, hogy mit jelenthet ez a köszöntés.', 'Ám az angyal így folytatta: „Ne félj, Mária, mert Isten kedvel téged.', 'Figyelj rám! Teherbe esel, és fiad fog születni, akit Jézusnak fogsz nevezni.', 'Hatalmas lesz, és a Mindenható Isten Fiának nevezik majd. Az Úr Isten atyjának, Dávidnak trónjára ülteti majd őt.', 'Jákób utódai fölött fog uralkodni örökké, és királysága soha nem ér véget.”', 'Mária erre így szólt: „Hogyan történhet meg mindez? Hiszen én még soha nem voltam férfival.”', 'Az angyal így válaszolt neki: „Eljön hozzád a Szent Szellem, és a Mindenható Isten hatalma takar be. Ezért a szent gyermeket is, amely születni fog, Isten Fiának nevezik majd.', 'A te rokonod, Erzsébet is gyermeket vár, pedig idős már. Ő, akiről azt mondták, hogy nem lehet gyermeke, már a hatodik hónapban van.', 'Mert Istennek semmi sem lehetetlen.”', 'Mária így válaszolt az angyalnak: „Az Úr szolgája vagyok. Történjen velem minden a te beszéded szerint!” Az angyal pedig elment.', 'Ezután Mária útra kelt, és sietve elindult a hegyvidékre, Júdea egyik városába.', 'Bement Zakariás házába, és köszöntötte Erzsébetet.', 'Amikor Erzsébet meghallotta Mária köszöntését, megmozdult benne a gyermek, Erzsébetet pedig betöltötte a Szent Szellem.', 'Örömteli hangon így kiáltott: „Te vagy a legáldottabb minden asszony között, és áldott a gyermek, akit világra hozol majd!', 'De hogyan is történhetett éppen velem, hogy az én Uram anyja eljött hozzám?', 'Mert amint meghallottam az üdvözlésedet, örömében megmozdult bennem a gyermekem.', 'Áldott vagy, mert elhiszed, hogy amit az Úr mondott neked, az meg fog történni.”', 'Mária pedig ezt mondta:', '„Lelkem dicséri az Urat, és boldog a szívem, mert Isten az én Szabadítóm.', 'Mert Ő ránézett alázatos szolgálójára. Bizony, mostantól kezdve áldottnak mond engem minden ember,', 'mert a Hatalmas Úr nagy dolgokat tett velem, Szent az ő neve!', 'Ő mindig kegyelmet ad azoknak, akik tisztelik őt.', 'Megmutatta karja erejét, és szétszórta a büszke embereket, dicsekvő gondolataikkal.', 'Uralkodókat döntött le trónjaikról, és az alázatosakat felemelte.', 'Az éhezőket finom étellel táplálta, a gazdagokat azonban üres kézzel küldte el.', 'Megsegítette szolgáját, Izráelt,', 'és nem felejtett el könyörületesen bánni velük, ahogyan azt őseinknek megígérte, Ábrahámnak és az ő gyermekeinek mindörökre.', 'Körülbelül három hónapot töltött Mária Erzsébettel, azután hazament.', 'Amikor pedig elérkezett az idő, hogy megszülessen Erzsébet gyermeke, fiút szült.', 'Szomszédai és rokonai megtudták, milyen jóságos volt hozzá az Úr, és együtt örültek vele.', 'A nyolcadik napon eljöttek körülmetélni a gyermeket. Apja nevéről Zakariásnak akarták elnevezni.', 'Anyja azonban megszólalt, és ezt mondta: „Nem. János legyen a neve!”', 'Az emberek ezt mondták neki: „De hiszen senki sincs a rokonságban, akit így hívnának!”', 'Majd jelekkel megkérdezték az apjától, hogy ő milyen nevet akar adni a gyermeknek.', 'Zakariás egy táblát kért tőlük, és ezt írta rá: „János a neve.” Ezen mindenki elcsodálkozott.', 'Ekkor hirtelen megnyílt Zakariás szája, nyelve megoldódott, beszélni kezdett, és dicsérte az Istent.', 'A környék lakóit pedig félelem töltötte el, és Júdea egész hegyvidékén beszéltek ezekről a dolgokról.', 'Aki csak hallott róla, csodálkozott, és ezt kérdezte: „Vajon mi lesz ebből a gyermekből?” —, mert az Úr valóban vele volt.', 'Apját, Zakariást betöltötte a Szent Szellem, és így szólt:', '„Legyen áldott az Úr, Izráel Istene, mert megsegítette és megszabadította népét.', 'Hatalmas Megváltót adott nekünk szolgájának, Dávidnak családjából,', 'ahogyan azt már régen megígérte szent prófétái által:', 'Megígérte, hogy megment minket ellenségeinktől és mindazoktól, akik gyűlölnek minket.', 'Megmutatja kegyelmét atyáinknak; és megemlékezik szent igéretéről', 'amelyet Ábrahámnak, a mi atyánknak tett esküvel. Megadja nekünk, hogy', 'miután megszabadít minket ellenségeinktől, félelem nélkül szolgáljunk neki,', 'és szentek és igazak legyünk Őelőtte életünk minden napján.', 'Téged pedig, kisgyermek, a Magasságos prófétájának fognak nevezni, mert az Úr előtt jársz, hogy előkészítsd az ő útjait.', 'Elmondod az ő népének, hogy megszabadulnak, mert az Úr megbocsátja bűneiket.', 'Az Úr kegyelméből új nap ragyog ránk a magasból.', 'Beragyogja azokat, akik a sötétségben és a halál árnyékában élnek, és a békesség útjára vezet bennünket.”', 'A kisfiú pedig növekedett, és egyre erősödött lélekben. A pusztában élt addig, amíg nyíltan megjelent Izrael népének.'], ['Abban az időben Augustus császár parancsot adott, hogy számoljanak össze minden embert, aki a Római Birodalom területén lakott.', 'Ez volt az első népszámlálás. Ebben az időben Szíriában Cirenius volt a helytartó.', 'Mindenki elment tehát a saját szülővárosába feliratkozni.', 'József is elindult a galileai Názáretből Júdeába, Dávid városába, amelyet Betlehemnek neveztek. József Dávid családjából és nemzetségéből származott.', 'Vele volt Mária, a jegyese is, aki akkor gyermeket várt.', 'Amíg azonban Betlehemben voltak, eljött Mária szülésének ideje. Megszülte első kisfiát.', 'A gyermeket bepólyálta és a jászolba fektette, mert a fogadóban nem volt hely számukra. Néhány pásztor hall Jézusról', 'Azon az éjszakán a környékbeli legelőkön pásztorok voltak a szabad ég alatt és a nyájukat őrizték.', 'Egyszer csak megjelent nekik az Úr angyala, és Isten dicsősége ragyogta körül őket.', 'A pásztorok megrémültek, de az angyal így szólt hozzájuk: „Ne féljetek, mert nagy örömhírt hoztam, ami minden embernek örömöt szerez majd!', 'Ma megszületett nektek a Szabadító Dávid városában, aki az Úr Krisztus.', 'A jel pedig, amelyről felismeritek, ez lesz: egy kisgyermeket találtok majd, aki egy jászolban fekszik bepólyálva.”', 'Hirtelen hatalmas angyali sereg jelent meg az angyal mellett, akik így dicsőítették Istent:', '„Dicsőség a mennyben az Istennek, és a földön legyen békesség azoknak, akik úgy élnek, ahogy Istennek tetszik!”', 'Miután az angyalok elmentek, hogy visszatérjenek a mennybe, a pásztorok így szóltak egymáshoz: „Menjünk el Betlehembe! Nézzük meg mindazt, amit az Úr mondott nekünk!”', 'S ezzel sietve útnak indultak. Meg is találták Máriát, Józsefet, és a jászolban fekvő kisgyermeket.', 'Miután meglátták őt, mindenkinek elmondták azt, amit erről a gyermekről hallottak.', 'Mindenki, aki hallotta, csodálkozott azon, amit a pásztorok mondtak.', 'Mária azonban megőrizte a szívében mindezeket, és sokat gondolkodott azon, ami történt.', 'A pásztorok eközben hazatértek. Köszönetet mondtak Istennek és dicsérték Őt mindazért, amit láttak és hallottak. Minden pontosan úgy történt, ahogyan az angyal előre elmondta nekik.', 'Amikor a gyermek nyolcnapos lett, eljött körülmetélésének ideje. A Jézus nevet adták neki, ahogyan ezt az angyal mondta, mielőtt még a gyermek elkezdett volna növekedni Máriában.', 'Amikor Mózes törvénye szerint elérkezett a megtisztulás ideje, elvitték Jézust Jeruzsálembe, hogy ott az Úrnak bemutassák.', 'A törvényben ugyanis meg van írva: „Minden elsőszülött fiút az Úrnak kell szentelni.”', 'Elmentek tehát, hogy az Úr törvénye szerint áldozatként bemutassanak egy pár gerlicét és két galambfiókát. Simeon meglátja Jézust', 'Jeruzsálemben élt egy Simeon nevű ember. Igaz, istenfélő ember volt. Izráel szabadítását várta, és a Szent Szellem volt vele.', 'A Szent Szellem megmutatta neki, hogy nem hal meg addig, amíg meg nem látja a Krisztust, akit az Úr küld.', 'Simeont a Szent Szellem a Templomba vezette. Amikor Jézus szülei behozták a gyermeket, hogy megtegyék, amit a törvény előír,', 'Simeon a karjába vette Jézus. Dicsérte Istent, és ezt mondta:', '„Uram, most engedd el a Te szolgádat békében, ahogyan megígérted,', 'mert szemeim meglátták a te szabadításodat,', 'amit minden ember számára készítettél.', 'Útmutató világosság ő a nem zsidó népek számára, és dicsőség néped, Izráel számára!”', 'Jézus apja és anyja csodálkozott azon, amit Simeon mondott róla.', 'Ezután Simeon megáldotta őket. Így szólt Jézus anyjához, Máriához: „Ezt a gyermeket Isten arra rendelte, hogy Izráel fiai közül sokan elbukjanak vagy felemelkedjenek általa. Arra van rendelve, hogy jel legyen, amit az emberek nem fogadnak el.', 'Mindez azért lesz így, hogy sok szív gondolata ismertté legyen. És azok a dolgok, amelyek történni fognak, fájdalmasak lesznek számodra — mintha egy kard szúrná át a szívedet.” Anna meglátja Jézust', 'Volt a Templomban egy Anna nevű prófétanő is. Fánuel leánya volt, az Áser törzsébe tartozott. Nagyon idős volt, nyolcvannégy éves. Hét év házasság után maradt özvegyen.', 'Soha nem ment el a Templomból, hanem böjttel és imával szolgálta Istent éjjel-nappal.', 'Anna is odalépett hozzájuk. Hálát adott Istennek, és beszélt a gyermekről mindazoknak, akik Jeruzsálem szabadulását várták.', 'Amikor mindent megtettek, amit az Úr törvénye kívánt, visszatértek lakóhelyükre, a galileai Názáretbe.', 'A gyermek pedig növekedett és erősödött. Egyre bölcsebb lett, és Isten áldása volt rajta.', 'Jézus szülei minden évben elmentek Jeruzsálembe a Pászka ünnepére.', 'Amikor Jézus tizenkét éves volt, szokásuk szerint ismét felmentek az ünnepre.', 'Amikor az ünnepnek vége volt, a szülők hazaindultak, Jézus viszont Jeruzsálemben maradt.', 'Szülei azonban nem tudtak erről. Azt gondolták, hogy a gyermek útitársaikkal van, és hazafelé megy. Már egy napja úton voltak, amikor keresni kezdték őt rokonaik és barátaik között.', 'Miután nem találták, visszamentek Jeruzsálembe, hogy ott keressék tovább.', 'Három nap múlva találták meg a Templomban. A tanítók között ült, hallgatta és kérdezgette őket.', 'Mindenki, aki hallotta őt, elcsodálkozott azon, hogy milyen értelmes, és a kérdésekre adott válaszain.', 'Amikor a szülei meglátták őt, megdöbbentek. Anyja így szólt hozzá: „Fiam, miért tetted ezt velünk? Apád és én nagyon aggódtunk érted, és kerestünk téged!”', 'Mire ő így válaszolt: „Miért kellett engem keresnetek? Nem tudjátok, hogy nekem az én Atyám dolgaival kell foglalkoznom?”', 'Szülei nem értették meg a válaszát.', 'Ezután Jézus visszatért velük Názáretbe, és engedelmeskedett szüleinek. Mária megőrizte mindezeket a dolgokat a szívében.', 'Jézus pedig egyre bölcsebb és erősebb lett, és növekedett az emberek és Isten előtti kedvességben.'], ['Tibérius császár uralkodásának tizenötödik évében Poncius Pilátus volt Júdea helytartója. Heródes volt Galilea negyedes fejedelme, Heródes bátyja, Fülöp volt Iturea és Trakhónitisz negyedes fejedelme. Lüszániász pedig Abiléné negyedes fejedelme volt.', 'Ebben az időben, amikor Kajafás és Annás voltak a főpapok, szólt az Úr Jánoshoz, Zakariás fiához a pusztában.', 'János bejárta a Jordán egész vidékét. Hirdette az embereknek, hogy ha megváltoztatják a gondolkodásukat és bemerítkeznek, akkor Isten megbocsátja bűneiket.', 'Ézsaiás próféta így írt erről könyvében: „Valaki kiált a pusztában: »Készítsétek elő az Úr útját! Tegyétek egyenessé ösvényeit!', 'Minden völgyet töltsetek fel, és minden hegyet hordjatok szét! A görbe utak váljanak egyenessé, a göröngyösek simává,', 'és minden ember meglátja az Isten szabadítását.«” Ézs 40:3-5', 'János így szólt a tömeghez, akik eljöttek hozzá bemerítkezni: „Ti kígyók! Ki figyelmeztetett titeket, hogy meneküljetek a közelgő harag elől?', 'Olyan dolgokat tegyetek, amik megmutatják, hogy valóban megváltoztatok. Ne mondogassátok folyton magatokról: »Mi Ábrahám fiai vagyunk!« Mert azt mondom nektek: Isten ezekből a kövekből is tud fiakat teremteni Ábrahámnak!', 'A fejsze pedig már a fák gyökerén van, és kivág minden fát, amely nem terem jó gyümölcsöt. A kivágott fát pedig tűzbe dobják.”', 'A tömeg erre megkérdezte Jánostól: „Akkor mit tegyünk?”', 'János azt mondta: „Akinek két ruhája van, adjon egyet annak, akinek egy sincs! Akinek van ennivalója, ossza meg azzal, akinek nincs!”', 'Néhány vámszedő is eljött hozzá bemerítkezni. Ők is megkérdezték tőle: „Tanító, mit tegyünk?”', 'János ezt mondta nekik: „Ne szedjetek több pénzt, mint amennyi elő van írva!”', 'Katonák is jöttek hozzá, és ők is megkérdezték: „Hát mi mit tegyünk?” Ő ezt mondta: „Senkitől se vegyetek el pénzt erőszakkal! Senkit se vádoljatok hamisan, és elégedjetek meg a fizetségetekkel!”', 'Mivel az emberek már várták Krisztus eljövetelét, azon gondolkodtak, hogy talán János a Krisztus.', 'János azonban így válaszolt mindenkinek: „Én vízbe merítelek be titeket. Jönni fog azonban valaki, aki hatalmasabb nálam. Én az ő saruja szíját sem vagyok méltó kioldani. Ő Szent Szellembe és tűzbe merít majd be titeket.', 'Kezében szórólapát van, amivel megtisztítja szérűjét. A gabonát magtárába gyűjti, a pelyvát pedig elolthatatlan tűzzel fogja megégetni.”', 'Sok mást is mondott János az embereknek, és hirdette nekik az örömhírt.', 'János megmondta Heródes fejedelemnek, hogy nagyon helytelen, hogy viszonya volt bátyjának feleségével, Heródiással. Helytelenítette mindazokat a gonosz dolgokat is, amiket még tett.', 'Heródes pedig ráadásul mindezekre: börtönbe záratta Jánost.', 'Miután sok ember bemerítkezett Jánosnál, Jézus is bemerítkezett. Amíg imádkozott, megnyílt a menny,', 'és leszállt Jézusra a Szent Szellem látható módon, galamb formájában. A mennyből pedig egy hang hallatszott: „Te vagy az én szeretett fiam, akiben gyönyörködöm.”', 'Jézus körülbelül harminc éves volt, amikor elkezdte a szolgálatát. Az emberek úgy tudták, hogy ő József fia volt. József Éli fia volt.', 'Éli Mattát fia volt. Mattát Lévi fia volt. Lévi Melki fia volt. Melki Jannáj fia volt. Jannáj József fia volt.', 'József Mattatiás fia volt. Mattatiás Ámós fia volt. Ámos Náhum fia volt. Náhum Heszli fia volt. Heszli Naggai fia volt.', 'Naggai Mahat fia volt. Mahat Mattatiás fia volt. Mattatiás Simei fia volt. Simei Jószek fia volt. Jószek Jóda fia volt.', 'Jóda Jóhánán fia volt. Jóhánán Résa fia volt. Résa Zerubbábel fia volt. Zerubbábel Sealtiel fia volt. Sealtiel Néri fia volt.', 'Neri Melki fia volt. Melki Addi fia volt. Addi Kószám fia volt. Kószám Elmadám fia volt. Elmadám Ére fia volt.', 'Ére Jézus fia volt. Jézus Eliézer fia volt. Eliézer Jórim fia volt. Jórim Mattát fia volt. Mattát Lévi fia volt.', 'Lévi Simeon fia volt. Simeon Júda fia volt. Júda József fia volt. József Jónám fia volt. Jónám Eljákim fia volt.', 'Eljákim Melea fia volt. Melea Menna fia volt. Menna Mattáta fia volt. Mattáta Nátán fia volt. Nátán Dávid fia volt.', 'Dávid Isai fia volt. Isai Óbed fia volt. Óbed Bóáz fia volt. Bóáz Szalmón fia volt. Szalmón Nahsón fia volt.', 'Nahsón Aminádáb fia volt. Aminádáb Admin fia volt. Admin Arni fia volt. Arni Heszrón fia volt. Heszrón Fáresz fia volt. Fáresz Júda fia volt.', 'Júda Jákób fia volt. Jákób Izsák fia volt. Izsák Ábrahám fia volt. Ábrahám Táré fia volt. Táré Náhór fia volt.', 'Náhor Szerug fia volt. Szerug Reu fia volt. Reu Peleg fia volt. Peleg Héber fia volt. Héber Selah fia volt.', 'Selah Kénán fia volt. Kénán Arpaksád fia volt. Arpaksád Sém fia volt. Sém Nóé fia volt. Noé Lámek fia volt.', 'Lámek Metusélah fia volt. Metusélah Hénók fia volt. Hénok Járed fia volt. Járed Mahalalél fia volt. Mahalalél Kénán fia volt.', 'Kénán Enós fia volt. Enós Sét fia volt. Sét Ádám fia volt. Ádám pedig Isten fia volt.'], ['Jézus Szent Szellemmel telve visszatért a Jordán folyótól. A Szent Szellem a pusztába vezette őt.', 'Negyven napot töltött itt, miközben az ördög próbára tette őt. Ez idő alatt Jézus semmit sem evett. Amikor a negyven nap letelt, nagyon megéhezett.', 'Ekkor az ördög ezt mondta neki: „Ha valóban Isten Fia vagy, mondd ennek a kőnek, hogy változzon kenyérré!”', 'Jézus így válaszolt neki: „Meg van írva: »Nemcsak kenyérrel él az ember.«” 5Móz 8:3', 'Az ördög erre elvitte őt egy hegyre, ahonnan egy pillanat alatt megmutatta neki a föld minden királyságát.', 'Így szólt: „Neked adom ezeknek az királyságoknak minden hatalmát és dicsőségét. Mert mindez az enyém, és én annak adom, akinek akarom.', 'Ha tehát imádsz engem, mind a tiéd lesz.”', 'Jézus így válaszolt: „Meg van írva: »Az Urat, a te Istenedet imádd, és csak neki szolgálj!«” 5Móz 6:13', 'Akkor az ördög elvezette őt Jeruzsálembe. A Templom legmagasabb pontjára állította, és ezt mondta neki: „Ha Isten Fia vagy, ugorj le innen!', 'Mert meg van írva: »Parancsot ad majd angyalainak, hogy vigyázzanak rád, Zsolt 91:11', 'és ők felemelnek kezeikkel, hogy meg ne üsd a lábadat a kőbe.«” Zsolt 91:12', 'Jézus pedig így válaszolt: „Azt is mondja az Írás: »Ne tedd próbára Uradat, Istenedet!«” 5Móz 6:16', 'Miután az ördög befejezett minden próbatételt, elment tőle egy időre.', 'Jézus pedig a Szent Szellem erejével telve visszatért Galileába. Híre az egész vidéken elterjedt.', 'A zsinagógákban tanított, és mindenki dicsérte őt.', 'Ezután Názáretbe ment, ahol felnevelkedett. Szombaton szokása szerint elment a zsinagógába. Amikor felállt, hogy az Írásokból felolvasson,', 'Ézsaiás próféta könyvét adták a kezébe. Kinyitotta a könyvet, és azt a helyet találta meg, ahol ez áll:', '„Az Úrnak Szelleme van rajtam. Mert ő felkent engem, hogy örömhírt vigyek a szegényeknek. Elküldött, hogy a foglyoknak szabadulást hirdessek, a vakoknak pedig szemük megnyílását, és szabaddá tegyem a elnyomottakat,', 'és hogy kihirdessem az Úr kedvességének időszakát.” Ézs 61:1-2', 'Ezután becsukta a könyvet, visszaadta a szolgának, és leült. A zsinagógában mindenki őt nézte.', 'Jézus így szólt hozzájuk: „Ez az Írás ma, a fületek hallatára teljesedett be.”', 'Mindenki dicsérte Jézust, és csodálattal hallgatták a gyönyörű szavakat, amiket mondott. Azt kérdezgették egymástól: „Nem József fia ez?”', 'Ő pedig így válaszolt nekik: „Tudom, hogy ezt a közmondást mondjátok majd nekem: »Orvos vagy, gyógyítsd hát meg magadat! Amiket hallottunk, hogy Kapernaumban cselekedtél, tedd meg a saját szülővárosodban is!«”', 'Azután így folytatta: „Igazán mondom nektek: egyetlen prófétát sem fogadnak el a saját szülővárosában.', 'Igazán mondom nektek: sok özvegyasszony élt Izráelben Illés idejében, amikor három és fél évig nem esett az eső, és az embereknek nem volt mit enniük az egész vidéken.', 'De Isten egyikükhöz sem küldte el Illést, csak a Szidónhoz tartozó Sareptában élő özvegyasszonyhoz.', 'Sok leprás volt Izráelben Elizeus próféta idejében, de senki sem gyógyult meg, csak a szíriai Naámán.”', 'Amikor meghallották ezt a zsinagógában, mindenki megharadudott Jézusra.', 'Az emberek felkeltek, és kidobták őt a városból. Elvitték annak a sziklának a szélére, amelyen a város állt. Le akarták lökni onnan.', 'De ő keresztülment a tömegen, és otthagyta őket.', 'Ezután Kapernaumba ment, amely Galilea egyik városa volt. Itt is tanított szombaton a zsinagógában.', 'A nép csodálta a tanítását, mert a szavainak hatalma volt.', 'A zsinagógában volt egy ember, akiben gonosz szellem volt. Ez az ember így kiáltozott:', '„Mit akarsz tőlünk, názáreti Jézus? Azért jöttél, hogy elpusztíts minket? Tudom, ki vagy te: az Isten Szentje.”', 'De Jézus ráparancsolt a gonosz szellemre: „Hallgass, és menj ki belőle!” Erre a gonosz szellem a többiek előtt a földre vetette az embert, és kiment belőle, de az embernek semmi baja sem lett.', 'Mindenki elcsodálkozott ezen, és ezt kérdezgették egymástól: „Vajon miféle tanítás ez? Erővel és hatalommal parancsol a gonosz szellemeknek, azok pedig kimennek az emberekből!”', 'És a róla szóló hír az egész környéken elterjedt.', 'Jézus a zsinagógából Simon otthonába ment. Simon anyósa beteg volt, magas láza volt. Megkérték Jézust, hogy segítsen rajta.', 'Jézus megállt az asszony fölött, parancsolt a láznak, és az elmúlt. Erre az asszony azonnal felkelt, és szolgálni kezdett nekik.', 'Amikor lement a nap, különféle betegségekben szenvedő embereket hoztak Jézushoz. Ő pedig kezét rájuk tette, és mindegyiküket meggyógyította.', 'Sokakból gonosz szellemek is kimentek, akik ezt kiáltozták: „Te vagy az Isten Fia!” De Jézus rájuk parancsolt, és nem engedte, hogy beszéljenek. A gonosz szellemek ugyanis tudták, hogy ő a Krisztus.', 'Másnap egy lakatlan helyre ment Jézus. A tömeg azonban megkereste és körülvette őt. Az emberek megpróbálták rábeszélni, hogy maradjon velük.', 'De ő így szólt hozzájuk: „Más városokban is el kell mondanom az Isten királyságáról szóló örömhírt, mert ezért küldött engem Isten.”', 'És folytatta Isten üzenetének hirdetését Júdea zsinagógáiban is.'], ['Egyszer, amikor Jézus a Genezáreti-tónál állt, nagy tömeg vette körül, amely Isten igéjét hallgatta.', 'Jézus meglátott a tó partjánál két hajót. A halászok éppen akkor szálltak ki, és a hálóikat mosták.', 'Jézus beszállt az egyik hajóba, amely Simoné volt. Megkérte Simont, hogy vigye őt be, egy kicsit távolabb a parttól. Majd leült a hajóban, és onnan tanította az embereket.', 'Miután befejezte a tanítást, azt mondta Simonnak: „Evezz ki a mély vízre, és vessétek ki fogásra a hálóitokat!”', 'Simon így válaszolt: „Mester, egész éjjel keményen dolgoztunk, és semmit nem fogtunk. De mivel te mondod, leeresztem a hálókat.”', 'Amikor ezt megtették, olyan sok halat fogtak, hogy a hálók szakadoztak tölük.', 'Ezért jeleztek társaiknak, akik a másik hajóban voltak, hogy jöjjenek oda hozzájuk, és segítsenek nekik. Ők odamentek, és mindkét hajót úgy megtöltötték hallal, hogy majdnem elsüllyedtek.', 'Amikor Simon Péter ezt látta, Jézus lábaihoz borult, és így szólt: „Menj el tőlem, Uram, mert én bűnös ember vagyok!”', 'Ezt pedig azért mondta, mert a többi társával együtt őt is megdöbbentette a nagy halfogás.', 'Ugyanígy megdöbbent Jakab és János is, Zebedeus fiai, akik Simon társai voltak. Jézus így szólt Simonhoz: „Ne félj! Mostantól embereket fogsz halászni.”', 'A halászok kieveztek a partra, otthagytak mindent, és követték Jézust.', 'Az egyik városban, ahol Jézus járt, élt egy férfi, aki leprás volt. Amikor ez a férfi meglátta Jézust, arcra borult. Így könyörgött: „Uram, ha akarsz, megtisztíthatsz engem!”', 'Jézus kinyújtotta a kezét, megérintette a leprást, és ezt mondta: „Akarom. Tisztulj meg!” És a lepra azonnal eltűnt a férfiról.', 'Jézus megparancsolta neki, hogy senkinek se mondja el ezt: „Hanem menj el, és mutasd meg magad a papnak,és ajánlj fel áldozatot a tisztulásodért, ahogyan Mózes parancsolta! Ez lesz nekik a bizonyíték arra, hogy meggyógyultál!”', 'De a Jézusról szóló hírek egyre jobban terjedtek, és emberek tömegei mentek hozzá, hogy hallgassák őt, és meggyógyuljanak a betegségeikből.', 'Jézus azonban gyakran elment, és egy elhagyatott helyen imádkozott.', 'Egyik nap, amikor Jézus tanította az embereket, farizeusok és törvénytanítók is hallgatták őt, akik Galilea és Júdea minden városából és Jeruzsálemből érkeztek. És az Úr hatalmat adott Jézusnak, hogy gyógyítson.', 'Egyszer csak néhány ember érkezett, akik egy ágyon fekvő, béna férfit akartak behozni Jézus elé.', 'A sok ember miatt azonban nem tudtak odamenni Jézushoz. Ezért felmásztak a tetőre, és onnan eresztették le az ágyat a tömegbe, Jézus elé.', 'Ő pedig, amikor látta hitüket, így szólt: „Barátom, a bűneid meg vannak bocsátva.”', 'A törvénytanítók és farizeusok ezt mondták magukban: „Kicsoda ez az ember, aki Istent gyalázza? A bűnöket senki más nem bocsáthatja meg, csak Isten!”', 'De Jézus ismerte gondolataikat, és így válaszolt nekik: „Miért gondolkodtok így a szívetekben?', 'Melyik dolog könnyebb? Azt mondani: »A bűneid meg vannak bocsátva«, vagy azt: »Kelj fel, és járj?«', 'De most azért, hogy megtudjátok, hogy az Emberfiának van hatalma arra, hogy megbocsássa a bűnöket itt a földön — így szólt a bénához —, mondom neked: kelj fel, fogd az ágyadat, és menj haza!”', 'Erre ő azonnal felállt előttük, felemelte az ágyát, és Istent dicsőítve hazament.', 'Ezen mindenki elcsodálkozott, és dicsérték az Istent. Megteltek félelemmel és azt mondták: „Csodálatos dolgokat láttunk ma!”', 'Jézus ezután kiment onnan. A vámnál meglátott egy Lévi nevű vámszedőt. Így szólt hozzá: „Kövess engem!”', 'Lévi erre otthagyta mindenét, felállt, és követte őt.', 'Nagy vacsorát rendezett a házában neki, ahol vámszedők, és sokan mások is velük együtt ettek.', 'De a farizeusok és törvénytanítók így panaszkodtak Jézus tanítványainak: „Miért esztek együtt a vámszedőkkel és a bűnösökkel?”', 'Jézus erre így válaszolt: „Nem az egészségeseknek van szükségük orvosra, hanem a betegeknek.', 'Nem azért jöttem, hogy az igazakat hívjam, hanem hogy a bűnösöket hívjam arra, hogy az életük megváltozzon.”', 'A farizeusok így szóltak Jézushoz: „János követői gyakran böjtölnek és imádkoznak, és ugyanezt teszik a mi követőink is. A te tanítványaid viszont mindig esznek és isznak.”', 'Jézus erre így válaszolt: „Böjtölhetnek-e a vőlegény vendégei, amíg velük van a vőlegény?', 'De eljön majd az idő, amikor a vőlegényt elveszik tőlük. Ők majd akkor böjtölnek.”', 'Elmondott nekik egy történetet: „Senki nem tép ki foltot új ruhából, hogy régi ruhára varrja. Ha ezt teszi, kiszakítja az új ruhát, és az új ruhából készült folt sem illik a régi ruhához.', 'Senki sem tölt új bort régi tömlőkbe, mert az új bor szétrepeszti a régi tömlőket. Így a bor is kiömlik, és a tömlők is kiszakadnak.', 'Új bort tehát új tömlőkbe kell tölteni.', 'Aki régi bort ivott, nem akar újat inni, mert azt mondja, hogy jobb a régi.”'], ['Egyik szombaton Jézus gabonaföldeken ment keresztül. A tanítványok téptek a kalászokból, kimorzsolták a kezükben, és megették azokat.', 'De néhány farizeus így szólt hozzájuk: „Miért tesztek olyat, amit szombaton nem szabad tenni?”', 'Jézus így válaszolt: „Nem olvastátok, mit tett Dávid, amikor ő és a vele levők megéheztek?', 'Bement Isten házába, elvette és megette az Úrnak ajánlott kenyeret, és adott azoknak is, akik vele voltak. Pedig a törvény szerint ebből a kenyérből csak a papnak volt szabad enni.”', 'És így folytatta: „Az Emberfia ura a szombatnak.”', 'Egy másik szombaton Jézus a zsinagógába ment, és ott tanított. Volt ott egy ember, akinek a jobb keze béna volt.', 'A törvénytanítók és farizeusok figyelték Jézust, hogy vajon meggyógyítja-e őt szombaton. Okot akartak találni ugyanis arra, hogy vádolhassák.', 'Jézus ismerte a gondolataikat, mégis így szólt a béna kezű emberhez: „Kelj fel, és állj az emberek elé!” Ő felkelt, és megállt előttük.', 'Jézus így folytatta: „Azt kérdezem tőletek: Vajon szabad-e a törvény szerint szombati napon valakivel jót vagy rosszat tenni? Szabad megmenteni, vagy elvenni valakinek az életét szombaton?”', 'Végignézett mindannyiukon, majd ezt mondta a béna kezű férfinek: „Nyújtsd ki a kezed!” Az ember kinyújtotta a kezét, és az meggyógyult.', 'A törvénytanítók és farizeusok azonban nagyon megharagudtak, és arról beszélgettek egymás közt, mit tehetnének Jézus ellen.', 'Azokban a napokban történt, hogy Jézus felment egy hegyre imádkozni. Egész éjjel ott maradt, és Istenhez imádkozott.', 'Amikor eljött a reggel, magához hívatta a tanítványait. Kiválasztott közülük tizenkettőt, akiket apostoloknak nevezett:', 'Simont, akit Péternek nevezett el, Andrást, Péter testvérét, Jakabot, Jánost, Fülöpöt, Bertalant,', 'Mátét, Tamást, Jakabot, az Alfeus fiát, Simont, akit Zélótának hívtak,', 'Júdást, a Jakab fiát, és Iskáriótes Júdást, aki később elárulta Jézust.', 'Ezután lejöttek a hegyről, és Jézus megállt egy sík helyen. Ott volt Jézusnak sok tanítványa, és sokan érkeztek Júdeából, Jeruzsálemből, valamint Tírusz és Szidón partvidékéről is.', 'Mindannyian azért jöttek, hogy hallgassák őt, és hogy meggyógyuljanak betegségeikből. Azok is meggyógyultak, akik gonosz szellemektől szenvedtek.', 'A tömegből mindenki meg akarta érinteni Jézust, mert erő áradt belőle, és mindenkit meggyógyított.', 'Jézus a tanítványaira nézett és így szólt: „Boldogok vagytok, szegények, mert tiétek Isten királysága.', 'Boldogok vagytok, akik most éheztek, mert jól fogtok lakni. Boldogok vagytok, akik most sírtok, mert nevetni fogtok.', 'Boldogok vagytok, amikor az emberek gyűlölnek titeket. Boldogok vagytok, amikor kizárnak a zsinagógákból és bántanak titeket. Boldogok vagytok, amikor rosszat mondanak rólatok az Emberfia miatt.', 'Örüljetek azon a napon és örvendezzetek, mert nagy lesz a jutalmatok a mennyben. Hiszen az ő atyáik is ugyanezt tették a prófétákkal.', 'De rossz lesz nektek, gazdagok, mert ti már elvettétek vigasztalásotokat.', 'Rossz lesz nektek, akik most jóllaktok, mert éhezni fogtok. Rossz lesz nektek, akik most nevettek, mert gyászolni és sírni fogtok.', 'Rossz nektek, ha mindenki dicsér titeket, mert az ő atyáik is ezt tették a hamis prófétákkal.”', '„De nektek, akik most hallgattok engem, ezt mondom: szeressétek ellenségeiteket! Tegyetek jót azokkal, akik gyűlölnek titeket!', 'Áldjátok azokat, akik rosszat mondanak rólatok. Imádkozzatok azokért, akik bántanak titeket!', 'Ha valaki arcul üt, annak tartsd oda a másik arcodat is! Aki el akarja venni tőled a kabátodat, annak add oda az ingedet is!', 'Adj mindenkinek, aki kér tőled! Ha valaki elveszi tőled azt, ami a tiéd, ne kérd vissza!', 'Úgy bánjatok másokkal, ahogyan ti is szeretnétek, hogy bánjanak veletek!', 'Ha csak azokat szeretitek, akik szeretnek titeket, ugyan milyen jutalmat érdemeltek? Hiszen még a bűnösök is szeretik azokat, akik őket szeretik.', 'Ha csak azokkal tesztek jót, akik veletek jót tesznek, ugyan milyen jutalmat érdemeltek? A bűnösök is ugyanezt teszik.', 'Ha csak azoknak adtok kölcsön, akiktől remélitek, hogy visszakapjátok, ugyan milyen jutalmat érdemeltek? Bűnösök is adnak kölcsön bűnösöknek azért, hogy visszakapják, amit adtak.', 'De ti szeresséteket ellenségeiteket, és tegyetek jót velük! Adjatok úgy, hogy ne várjátok, hogy visszaadják, amit adtatok! Akkor nagy lesz a jutalmatok, és a Magasságos Isten Fiai lesztek. Mert Isten jóságos a gonosz emberekhez és hálátlan emberekhez is.', 'Legyetek könyörületesek, ahogyan a ti Atyátok is könyörületes!”', '„Ne ítéljetek el másokat, és akkor titeket sem ítélnek el! Senkit se vádoljatok, és akkor titeket sem vádolnak majd! Bocsássatok meg másoknak, és akkor nektek is meg fognak bocsátani!', 'Adjatok, és nektek is adni fognak, többet, mint gondolnátok! A kezetekbe majd olyan sokat öntenek, nem is bírjátok el, sőt az öletekbe ömlik majd. Mert amilyen mértékkel ti mértek, olyan mértékkel mérnek majd nektek is.', 'Egy történetet is mondott nekik: „Vezethet-e vak ember egy másik vakot? Ugye akkor mindketten gödörbe esnek?', 'Egyetlen tanítvány sem nagyobb, mint a tanítója. De ha valaki mindent megtanult, akkor ugyanolyan lesz, mint a tanítója.', 'Miért nézed a szálkát a testvéred szemében, a magadéban pedig miért nem veszed észre a gerendát sem?', 'Hogyan mondhatod neki: »Testvérem, engedd, hogy kivegyem a a szálkát a szemedből!«, ha a saját szemedben nem látod meg a gerendát? Képmutató! Először vedd ki a gerendát a saját szemedből, és akkor majd elég jól látsz ahhoz, hogy kivedd a szálkát a testvéred szeméből!”', '„A jó fa nem teremhet rossz gyümölcsöt. Ugyanígy rossz fa sem teremhet jó gyümölcsöt.', 'Minden fát fel lehet ismerni a saját gyümölcséről. Tüskebokorról nem szednek fügét, és csipkebokorról sem szednek szőlőt.', 'A jó ember szívében jó dolgok vannak, és azokból jó dolgokat hoz elő. A gonosz ember szívében azonban gonosz dolgok vannak, és azokból gonosz dolgokat hoz elő. Mert azt mondja az ember, ami a szívében van.”', '„Miért mondjátok ezt: »Uram, Uram!«, ha nem teszitek, amit mondok?', 'Elmondom nektek, hogy kihez hasonlít az az ember, aki eljön hozzám, meghallgat, és engedelmeskedik a szavaimnak.', 'Ez az ember olyan, mint a házépítő, aki mélyre ásott, és kősziklára helyezte a háza alapját. Amikor árvíz jött, és megpróbálta elmosni a házat, a ház nem mozdult meg, mert erős alapra építették.', 'De az az ember, aki hallja a szavaimat, és nem engedelmeskedik azoknak, az ahhoz az emberhez hasonlít, aki alap nélkül, a földre építette a házát. Amikor jött az árvíz, a ház azonnal összeomlott, és az egész elpusztult.”'], ['Miután Jézus befejezte, amit mondani akart, Kapernaumba ment.', 'Élt ott egy százados, akinek a szolgája nagyon beteg volt, és haldoklott. A százados nagyon kedvelte a szolgáját.', 'Amikor hallott Jézusról, elküldött hozzá néhány zsidó vezetőt, hogy megkérjék: jöjjön el, és mentse meg a szolga életét.', 'A vezetők Jézushoz érkeztek, és így kérlelték őt: „Ez az ember megérdemli, hogy ezt megtedd érte.', 'Szereti a népünket, és a zsinagógánkat is ő építtette.”', 'Így Jézus velük ment. Amikor már közel voltak a házhoz, találkoztak a százados barátaival, akiket ezzel az üzenettel küldött Jézushoz: „Uram, ne fáraszd magad, mert nem vagyok méltó arra, hogy a házamba gyere!', 'Ezért nem is jöttem személyesen hozzád. Neked csak szólnod kell, és meggyógyul a szolgám.', 'Mert én magam is mások hatalma alatt álló ember vagyok, és vannak katonák, akiknek pedig én parancsolok. Ha valamelyiküknek azt mondom: »Menj!«, az elmegy; ha egy másiknak azt mondom: »Gyere ide!«, az odajön hozzám. Ha azt mondom: »Tedd ezt!«, megteszi.”', 'Jézus elcsodálkozott azon, amit a százados mondott. Odafordult az őt követő tömeghez, és azt mondta: „Mondom nektek: még Izráelben sem találkoztam ekkora hittel.”', 'Amikor a küldöttek visszatértek a százados házába, a szolgát egészségesen találták.', 'Ezután Jézus egy Nain nevű városba ment a tanítványaival. Nagy sok ember követte őket.', 'Amikor a város kapuja felé közeledtek, látták, hogy egy halottat hoznak ki onnan. A halott egy özvegyasszony egyetlen fia volt. A városból sokan kísérték az asszonyt.', 'Amikor az Úr meglátta őt, megsajnálta, és így szólt hozzá: „Ne sírj!”', 'Odalépett a koporsóhoz és megérintette. A koporsóvivők megálltak. Azután így szólt: „Fiam, én mondom neked: Kelj fel!”', 'A halott pedig felült, és beszélni kezdett. Jézus visszaadta őt az anyjának.', 'Ezt látva mindenki nagyon elcsodálkozott. Dicsőítették Istent, és ezt mondták: „Hatalmas próféta jelent meg közöttünk!” És: „Eljött Isten, hogy segítsen az Ő népének”.', 'A Jézusról szóló hír elterjedt Júdeában és az egész környéken.', 'A történteket Jánosnak is elmondták a tanítványai.', 'János ekkor odahívta két tanítványát, és elküldte őket Jézushoz, hogy megkérdezzék tőle: „Te vagy az, akinek el kell jönnie, vagy mást várjunk?”', 'Amikor megérkeztek Jézushoz, ezt mondták: „Bemerítő János küldött minket, hogy megkérdezzük: Te vagy az, akinek el kell jönnie, vagy mást várjunk?”', 'Abban az időben Jézus sok beteget és szenvedőt gyógyított meg. Sok gonosz szellemet űzött ki, és sok vaknak is meggyógyította a szemét.', 'Így válaszolt tehát nekik: „Menjetek, és mondjátok meg Jánosnak, amit láttatok és hallottatok: A vakok látnak, a sánták járnak. A leprások megtisztulnak, a süketek hallanak, a halottak feltámadnak. A szegények az örömhírt hallgatják.', 'Áldott az az ember, aki el tud fogadni engem.”', 'Amikor János követei elmentek onnan, Jézus így kezdett beszélni Jánosról az embereknek: „Miért mentetek ki a pusztába? Hogy széltől hajlongó nádszálat lássatok?', 'Vagy talán azért mentetek ki, hogy drága ruhába öltözött férfit lássatok? De hiszen aki drága ruhákban jár és kényelemben él, az királyi palotákban lakik.', 'Akkor viszont kit akartatok látni? Talán egy prófétát? Azt láttatok, sőt mondom nektek: nagyobbat láttatok egy prófétánál!', 'Mert őróla mondja az Írás: »Elküldöm követemet, aki előtted jár, hogy utat készítsen neked.« Mal 3:1', 'Mondom nektek: azok között, akik asszonytól születtek, nincs nagyobb Jánosnál. De Isten királyságában a legkisebb is nagyobb őnála.”', 'Minden ember, aki hallgatta Jézust, még a vámszedők is, elismerték, hogy Isten terve jó. Ezt azzal is kifejezték, hogy bemerítkeztek Jánosnál.', 'De a farizeusok és törvénytanítók visszautasították azt, amit Isten akart adni számukra, és ők nem akarták, hogy János bemerítse őket.', 'Jézus így folytatta: „Mihez hasonlítsam hát ennek a nemzedéknek az embereit? Milyenek is ők?', 'Olyanok, mint a gyermekek, akik a piacon ülve ezt kiáltozzák egymásnak: »Furulyáztunk nektek, de nem táncoltatok. Siratót énekeltünk, de nem sírtatok.«', 'Eljött Bemerítő János, aki nem evett kenyeret, és bort sem ivott, és ezt mondjátok róla: »Gonosz szellem van benne!«', 'Eljött az Emberfia, aki eszik és iszik. Róla pedig azt mondjátok:', '»Falánk és iszákos, vámszedők és bűnösök barátja!« De a bölcsességet minden cselekedete igazolja.”', 'Az egyik farizeus meghívta Jézust a házába, hogy együtt egyenek. Jézus elment, és leült az asztalhoz.', 'Volt abban a városban egy bűnös nő. Amikor megtudta, hogy Jézus a farizeus házában eszik, egy illatszerrel teli alabástrom edényt hozott.', 'Megállt Jézus mögött, a lábánál. Sírt, és a könnyeivel kezdte öntözni a lábát. Azután a hajával megtörölte, majd megcsókolta Jézus lábát, és végül illatszert öntött rá.', 'Látta ezt a farizeus, aki meghívta Jézust, és ezt gondolta: „Ha próféta volna, tudná, hogy miféle nő ez, aki hozzáér. Tudná, hogy ez egy bűnös asszony.”', 'Jézus így szólt hozzá: „Simon, mondanom kell neked valamit.” Simon így válaszolt: „Mondd, Tanító!”', 'Jézus így folytatta: „Volt egy hitelező, és annak volt két adósa. Az egyikük ötszáz ezüstpénzzel tartozott neki, a másik ötvennel.', 'Mivel egyikük sem tudta visszafizetni a tartozását, a hitelező nagylelkűen elengedte mindkettőjük adósságát. A kettő közül vajon melyik szereti jobban a hitelezőt?”', 'Simon így válaszolt: „Gondolom, az, amelyiknek több adósságot engedett el.” Mire Jézus azt mondta: „Helyesen válaszoltál.”', 'Az asszonyra mutatott, és így folytatta: „Nézd csak, mit tett ez az asszony! Eljöttem a házadba. Nem adtál nekem vizet, hogy a lábamat megmossam. Ő a könnyeivel mosta, és a hajával törölte meg a lábam.', 'Te nem üdvözöltél csókkal, ő pedig, amióta megérkeztem, szüntelenül a lábamat csókolgatja.', 'Nem kented meg a fejemet olajjal. Ő illatszerrel kente meg a lábamat.', 'Ezért mondom, hogy neki sok bűne lett megbocsátva, hiszen nagyon szeretetett. Akinek viszont kevés van megbocsátva, az kevésbé szeret.”', 'Ezután így szólt az asszonyhoz: „A bűneid meg vannak bocsátva.”', 'Akik vele ettek, ezt mondták maguk között: „Ki ez, hogy még a bűnöket is megbocsátja?”', 'De Jézus így folytatta: „A hited megmentett téged. Menj el békességgel!”'], ['Másnap Jézus a tizenkét apostollal a városokat és falvakat járta. Hirdette az Isten királyságáról szóló örömhírt.', 'Volt velük néhány asszony is, akiket Jézus gonosz szellemektől szabadított meg és betegségektől gyógyított meg:a magdalai Mária, akiből hét gonosz szellem ment ki,', 'Johanna, Kuza felesége, aki Heródes udvarának egyik vezetője volt, Zsuzsanna és még sokan mások. Ezek az asszonyok a saját vagyonukból támogatták Jézust és a tanítványokat.', 'Nagy tömeg gyűlt össze. Minden városból jöttek emberek Jézushoz. Jézus a következő történetet mondta nekik:', '„Kiment egy magvető vetni. Vetés közben néhány mag az út szélére esett. Ezeket az emberek a földbe taposták, az égi madarak pedig megették.', 'Némelyik mag köves talajra esett, és miközben nőtt, kiszáradt, mert nem kapott elég nedvességet.', 'Néhány mag tövisek közé esett. A tövisek a magokkal együtt növekedtek, és végül megfojtották azokat.', 'Más magok viszont a jó földbe hulltak. Amikor megnőttek, százszor annyit teremtek, mint amennyit a magvető elvetett.” Miután ezeket elmondta Jézus, hangosan így szólt: „Akinek van füle, hallja!”', 'Tanítványai megkérdezték tőle, hogy mit jelent ez a történet.', 'Erre ő így felelt: „Nektek megadatott, hogy Isten királyságának titkait megismerjétek, de másoknak történeteket mondok, hogy »nézzenek, de ne lássanak, és halljanak, de ne értsenek.«” Ézs 6:9', '„Ennek a történetnek a következő a jelentése: a mag Isten üzenete.', 'Az út szélére esett néhány mag olyan, mint azok az emberek, akik hallják ugyan Isten üzenetét, de az ördög azonnal ellopja a magot a szívükből, hogy ne higgyenek és ne szabaduljanak meg.', 'A köves talajra hullott magok olyanok, mint azok az emberek, akik amikor hallják Isten üzenetét, örömmel fogadják, de az nem tud megyökerezni bennük. Ezek az emberek hisznek ugyan egy ideig, de amikor nehézségek jönnek, többé már nem hisznek Istenben, és elfordulnak tőle.', 'A tövisek közé esett mag olyan, mint azok az emberek, akik hallják az igét, de amint továbbmennek, a világ gondjai, gazdagsága, és élvezetei megfojtják bennük Isten üzenetét. Így ezek az emberek soha nem teremnek érett gyümölcsöt.', 'A jó föld pedig azokat az embereket jelenti, akik az igét jó és őszinte szívvel hallgatják, megőrzik azt, és kitartással gyümölcsöt teremnek.”', '„Nem azért gyújtanak lámpást, hogy letakarják, vagy hogy az ágy alá tegyék. Ehelyett a lámpatartóba teszik, hogy akik bejönnek, lássák a fényt.', 'Mert nincs az a rejtett dolog, ami ismertté ne válna. És nincs olyan titok, ami ki ne tudódna.', 'Gondoljátok át alaposan, amit hallotok! Mert akinek van, az még többet kap. De akinek nincs, attól még azt is elveszik, amije van.”', 'Jézushoz eljöttek anyja és testvérei. A tömeg miatt azonban nem tudtak közel menni hozzá.', 'Az emberek szóltak Jézusnak: „Anyád és testvéreid odakinn állnak, és látni szeretnének.”', 'De ő így válaszolt erre: „Az az én anyám, és azok az én testvéreim, akik hallják és megtartják Isten beszédét.”', 'Azokban a napokban történt, hogy Jézus néhány tanítványával együtt hajóra szállt. Így szólt hozzájuk: „Menjünk át a tó túlsó partjára!” Elindultak.', 'Miközben hajóztak, Jézus elaludt. Hirtelen szélvihar lett a tavon. A hajó már kezdett megtelni vízzel, és mindannyian veszélyben voltak.', 'A tanítványok felébresztették Jézust, és azt mondták: „Mester! Mester! Megfulladunk!” Ekkor ő felkelt, ráparancsolt a szélre és a hullámokra, és azok lecsendesedtek.', 'Majd a tanítványokhoz fordult: „Hol van a hitetek?” Ők azonban féltek, és megdöbbenve kérdezgették egymást: „Kicsoda ez, hogy a szélnek és a víznek is parancsol, azok pedig engedelmeskednek neki?”', 'Ezután áthajóztak Gadara vidékére, ami Galileával szemben van a Genezáreti-tó túlsó partján.', 'Amikor Jézus partra szállt, odament hozzá egy ember, akiben gonosz szellem volt. Régóta nem hordott ruhát, és nem házban, hanem sírok között lakott.', 'A gonosz szellem már régóta fogva tartotta őt, ezért az emberek láncokkal és bilincsekkel kötözték meg és őrizték őt. Ő azonban mindig letépte magáról a láncokat, és a gonosz szellem a pusztába vezette. Amikor az ember meglátta Jézust, felkiáltott, a lába elé borult, és ezt kiabálta: „Mit akarsz tőlem, Jézus, a Magasságos Isten Fia? Kérlek, ne kínozz engem!”', 'Jézus megparancsolta ugyanis a gonosz szellemnek, hogy menjen ki belőle.', 'Jézus megkérdezte tőle: „Mi a neved?” Az pedig így felelt: „Légió”, mert sok gonosz szellem volt benne.', 'A gonosz szellemek kérlelték Jézust, hogy ne küldje őket a pokolba.', 'Legelészett a hegyoldalon egy nagy disznónyáj. A gonosz szellemek arra kérték Jézust, hogy küldje őket a disznókba. Jézus megengedte nekik.', 'Így a gonosz szellemek kijöttek az emberből, és belementek a disznókba. A disznók pedig a meredek hegyről a tóba rohantak és belefulladtak.', 'Amikor a pásztorok meglátták, hogy mi történt, elfutottak és elmondták a városban és a falvakban.', 'Az emberek pedig eljöttek Jézushoz, hogy lássák, mi történt. Látták, hogy az ember, akiből a gonosz szellemek kimentek, felöltözve és ép elmével ül Jézus lábainál. Nagyon megrémültek.', 'Akik pedig látták, elmesélték, hogyan gyógyult meg az az ember, akiben a gonosz szellemek voltak.', 'Gadara egész népe kérte Jézust, hogy menjen el tőlük, mert nagy félelem töltötte el őket. Ezért Jézus hajóba szállt, és elment.', 'Az az ember azonban, akiből a gonosz szellemeket kiűzte, könyörgött neki, hogy hadd menjen vele. De Jézus elküldte őt. Azt mondta neki:', '„Menj haza, és mondd el az embereknek, hogy mit tett veled Isten!” Úgyhogy az az ember elment, és az egész városban elmondta, hogy mit tett vele Jézus.', 'Amikor Jézus hazatért, a tömeg örömmel üdvözölte, mert már vártak rá.', 'Ekkor egy Jairus nevű ember érkezett hozzá, aki a helyi zsinagóga vezetője volt. Leborult Jézus lábaihoz. Arra kérte, hogy jöjjön el a házába,', 'mert egyetlen lánya, aki körülbelül tizenkét éves volt, haldoklott. Jézus vele ment, a tömeg pedig szorosan körülvette őt.', 'Volt ott egy asszony, akinek már tizenkét éve vérfolyása volt. Minden pénzét orvosokra költötte, de senki sem tudta meggyógyítani.', 'Odalépett Jézus mögé, és megérintette Jézus ruhájának a szélét. Amikor ezt megtette, azonnal elállt a vérzése.', 'Jézus megkérdezte: „Ki érintett meg?” Mindnyájan tagadták, Péter pedig ezt mondta: „Mester, az emberek tolonganak körülötted, és szorongatnak téged!”', 'De Jézus így felelt: „Valaki megérintett, mert éreztem, hogy erő áradt ki belőlem.”', 'Amikor az asszony látta, hogy nem maradhat titokban, reszketve előjött, és leborult előtte. Mindenki előtt elmondta, hogy miért érintette meg, és hogy azonnal meggyógyult.', 'Jézus ekkor így szólt hozzá: „Leányom, a hited meggyógyított téged. Menj el békességel!”', 'Amíg Jézus beszélt, egy ember érkezett a zsinagóga vezetőjének házából. Azt mondta: „A lányod meghalt. Ne zavard tovább a Tanítót!”', 'De Jézus meghallotta, és így szólt hozzá: „Ne félj, csak higgy, és meggyógyul a lányod!”', 'Amikor Jézus megérkezett a házhoz, senkit nem engedett be magával, csak Pétert, Jánost, Jakabot és a leány apját és anyját.', 'Eközben mindenki sírt és a leányt gyászolta. Jézus azonban így szólt: „Ne sírjatok, mert nem halt meg, csak alszik!”', 'Az emberek azonban csak nevettek ezen, mert tudták, hogy a lány meghalt.', 'De Jézus megfogta a kislány kezét, és megszólította: „Leányom, kelj fel!”', 'Ekkor a szelleme visszatért a kislányba, és azonnal felkelt. Jézus szólt nekik, hogy adjanak neki enni.', 'A leány szülei nagyon meg voltak döbbenve. Jézus azonban megparancsolta nekik, hogy senkinek se mondják el, ami történt.'], ['Jézus magához hívta a tizenkét apostolt. Erőt és hatalmat adott nekik minden gonosz szellem fölött, és arra is, hogy betegségeket gyógyítsanak.', 'Ezután elküldte őket, hogy beszéljenek az Isten királyságáról, és gyógyítsák meg a betegeket.', 'Ezt mondta nekik: „Semmit se vigyetek magatokkal: se botot, se tarisznyát, se kenyeret, se ezüstöt, még két kabátotok se legyen!', 'Ha bementek egy házba, maradjatok ott, amíg abból a városból tovább nem mentek!', 'Ahol nem látnak szívesen titeket, annak a városnak a porát is rázzátok le a lábatokról, amikor elmentek onnan! Ez figyelmeztetés lesz majd a számukra.”', 'Az apostolok tehát útnak indultak, és minden faluban hirdették az örömhírt, és mindenhol meggyógyították a betegeket.', 'Heródes fejedelem is hallott a történtekről. Nem tudta, mit gondoljon erről. Néhányan azt mondták neki, hogy János támadt fel a halálból.', 'Mások azt mondták, hogy Illés jött vissza. És voltak olyanok is, akik azt mondták, hogy egy régi próféta támadt fel.', 'De Heródes így szólt: „Jánost lefejeztettem. De ki ez, akiről ilyen dolgokat hallok?” És látni akarta Jézust.', 'Amikor visszatértek az apostolok, elmondták Jézusnak, hogy mi mindent tettek. Jézus magával vitte őket, és teljesen különvonultak egy Bétsaida nevű városba.', 'A tömeg azonban megtudta, hogy hol van, és követte őt. Jézus örömmel fogadta az embereket. Isten királyságáról beszélt nekik, és meggyógyította a betegeket.', 'Már közeledett az este, amikor a tizenkét apostol odament hozzá. Ezt mondták neki: „Ez egy lakatlan hely. Küldd el az embereket, hogy elmehessenek a környező falvakba és településekre, hogy élelmet és szállást találjanak maguknak!”', 'Jézus viszont azt mondta: „Ti adjatok nekik enni!” Az apostolok így feleltek: „Összesen öt kenyerünk és két halunk van, hacsak el nem megyünk ennivalót venni ennek a sok embernek.”', 'Ugyanis mintegy ötezer férfi volt ott. Jézus akkor így szólt a tanítványokhoz: „Ültessétek le őket ötvenfős csoportokban!”', 'A tanítványok így is tettek, mindenkit leültettek.', 'Jézus kézbe vette az öt kenyeret és a két halat. Felnézett az égre, és hálát adott értük. Azután megtörte azokat, és a tanítványoknak adta, hogy osszák szét az embereknek.', 'Az emberek pedig ettek, és mindnyájan jóllaktak. Végül összeszedték a maradékot: tizenkét kosarat töltöttek meg a maradék darabokkal.', 'Egy alkalommal, amikor Jézus egyedül imádkozott, a tanítványai odamentek hozzá. Jézus ezt kérdezte tőlük: „Mit mondanak rólam az emberek, hogy ki vagyok én?”', 'Ők így válaszoltak: „Egyesek Bemerítő Jánosnak mondanak. Mások Illésnek. Vannak olyanok is, akik egy régi prófétának, aki feltámadt.”', 'Megkérdezte őket: „És ti mit mondotok? Ki vagyok én?” Péter így válaszolt: „A Krisztus, akit Isten küldött.”', 'Ekkor Jézus figyelmeztette őket, hogy erről senkinek se szóljanak.', 'Majd ezt mondta: „Az Emberfiának sokat kell majd szenvednie. A nép idős vezetői, a főpapok és a törvénytanítók elutasítják és megölik őt. A harmadik napon azonban feltámad.”', 'Ezután mindannyiukhoz szólva ezt mondta: „Aki utánam akar jönni, annak meg kell tagadnia önmagát. Naponta föl kell vennie a keresztjét és követnie kell engem.', 'Mert aki meg akarja menteni az életét, az elveszti azt. De aki értem elveszíti az életét, az megmenti azt.', 'Mert mit ér az, ha az ember az egész világot megnyeri, önmaga azonban elpusztul vagy elveszik?', 'Mert aki szégyell engem és a szavaimat, azt az Emberfia is szégyellni fogja, amikor eljön a maga, az Atya, és a szent angyalok dicsőségében.', 'Igazán mondom nektek: állnak itt olyanok, akik nem halnak meg addig, amíg meg nem látják az Isten királyságát.”', 'Körülbelül nyolc nappal azután, hogy ezeket mondta, maga mellé vette Pétert, Jánost és Jakabot, és felment a hegyre imádkozni.', 'Mialatt imádkozott, az arca elváltozott és a ruhája ragyogó fehér lett.', 'Ezután két ember jelent meg, akik beszélgettek vele. Mózes és Illés volt az,', 'akik dicsőségben jelentek meg. Jézus haláláról beszélgettek vele, amelynek Jeruzsálemben kell megtörténnie.', 'Péter és a többiek ezalatt aludtak. De amikor fölébredtek, látták Jézus dicsőségét. Látták a két embert is, akik mellette álltak.', 'Amikor a két férfi már indulni készült, Péter így szólt: „Mester, olyan jó nekünk itt lenni. Készítsünk három sátrat: egyet neked, egyet Mózesnek és egyet Illésnek!” (Péter nem tudta, hogy mit beszél.)', 'Amíg beszélt, egy felhő jelent meg, és beárnyékolta őket. Nagyon megijedtek, amikor a felhő körülvette őket.', 'A felhőből egy hang hallatszott. Ezt mondta: „Ez az én Fiam, akit kiválasztottam, rá hallgassatok!”', 'Miután ez a hang szólt, már csak Jézus volt ott. A tanítványok hallgattak a történtekről, és abban az időben senkinek sem mondták el, amit ott láttak.', 'Másnap, amikor a hegyről lejöttek, hatalmas tömeg várta Jézust.', 'A tömegből egy ember ezt kiáltotta: „Mester! Kérlek jöjj, és nézd meg a fiamat, mert egyetlen gyermekem ő.', 'Időnként egy gonosz szellem támadja meg úgy, hogy a fiú hirtelen fölsikolt, rángatózik, és habzik a szája. Nagyon megkínozza, és nehezen hagyja el őt ez a gonosz szellem.', 'Megkértem a tanítványaidat, hogy űzzék ki a fiamból, de nem tudták megtenni.”', 'Jézus ekkor így szólt: „Ó, ti hitetlen és eltévelyedett emberek! Meddig kell még veletek maradnom? Meddig kell még türelmesnek lennem veletek? Hozd ide a fiad!”', 'Amíg a fiú közeledett, a gonosz szellem a földre vetette, és megrázta őt. De Jézus ráparancsolt a gonosz szellemre, meggyógyította a fiút, és visszaadta az apjának.', 'Az emberek pedig mind megdöbbentek Isten nagyságán. Amíg az emberek csodálkoztak mindazon, amit Jézus tett, ő ezt mondta a tanítványainak:', '„Jól jegyezzétek meg, amit most mondok: az Emberfiát az emberek kezére adják.”', 'De a tanítványok nem értették, amit mondott. Mindez el volt rejtve előlük, ezért nem érthették meg. Féltek is megkérdezni Jézustól, hogy mit jelent az, amit mondott.', 'A tanítványok egymás között vitatkozni kezdtek azon, hogy ki a legnagyobb közülük.', 'De Jézus ismerte a gondolataikat. Odavitt egy kisgyermeket, és maga mellé állította.', 'Így szólt hozzájuk: „Aki elfogadja ezt a kisgyermeket az én nevemben, az engem fogad el. Aki pedig engem elfogad, az azt fogadja el, aki engem küldött. Mert az a legnagyobb, aki mindnyájatok között a legkisebb.”', 'János ekkor így szólt: „Mester, láttunk valakit, aki a nevedben gonosz szellemeket űzött ki. Megpróbáltuk megtiltani neki, mert nem követ téged velünk együtt.”', 'De Jézus azt mondta neki: „Ne tiltsátok meg neki, mert aki nincs ellenetek, az veletek van.”', 'Amint közeledett az idő, hogy visszamenjen a mennybe, Jézus elhatározta a szívében, hogy felmegy Jeruzsálembe.', 'Követeket küldött maga előtt, akik egy samáriai faluba mentek, hogy ott Jézus számára szállást készítsenek.', 'De a samáriaiak nem akarták befogadni, mert Jeruzsálembe tartott.', 'Amikor ezt két tanítványa, Jakab és János megtudta, megkérdezték Jézustól: „Uram, akarod, hogy a mennyből tüzet parancsoljunk rájuk, hogy megégesse őket?”', 'De Jézus feléjük fordult, és megmondta nekik, hogy nagyon helytelen ez a beszéd.', 'Ezután egy másik faluba mentek.', 'Útközben valaki így szólt Jézushoz: „Bárhová mész is, én követni foglak.”', 'Jézus így válaszolt: „A rókáknak van barlangjuk, és az égi madaraknak is van fészkük. Az Emberfiának azonban nincs hová lehajtania a fejét.”', 'Egy másik emberhez így szólt: „Kövess engem!” De ő ezt kérte: „Engedd meg, hogy előbb elmenjek, és eltemessem az apámat!”', 'Jézus azonban így válaszolt: „Hagyd, hogy a holtak eltemessék a saját halottaikat! Te pedig menj, és hirdesd Isten királyságát!”', 'Másvalaki így szólt hozzá: „Követlek, Uram, de előbb hadd búcsúzzam el a családomtól!”', 'De Jézus így felelt neki: „Aki egyszer az eke szarvára teszi a kezét, és visszanéz, az nem való az Isten királyságába!”'], ['Ezt követően az Úr kiválasztott még hetvenkét tanítványt. Elküldte őket kettesével maga előtt azokba a falvakba és városokba, ahová menni szándékozott.', 'Így szólt hozzájuk: „Az aratnivaló sok, de kevés a munkás. Imádkozzatok hát az aratás Urához, hogy küldjön munkásokat az aratásába!', 'Menjetek! Jegyezzétek meg, hogy úgy küldtelek ki titeket, mint bárányokat a farkasok közé.', 'Az útra ne vigyetek magatokkal se erszényt, se tarisznyát, se sarut, és senkit ne köszöntsetek útközben!', 'Ha egy házba bementek, először ezt mondjátok: Békesség ennek a háznak!', 'Ha békeszerető ember lakik abban a házban, a békesség, amit kívántok, megnyugszik rajta. Ha azonban nem békés az az ember, a békesség, amit kívántatok, visszaszáll rátok.', 'Maradjatok annál a háznál, egyetek és igyatok mindenből, amivel megkínálnak titeket, mert a munkás megérdemli a bérét! Ne járjatok házról házra!', 'Ha olyan városba értek, ahol szívesen látnak titeket, egyétek meg, amit elétek tesznek!', 'Gyógyítsátok meg az ott levő betegeket, és hirdessétek az embereknek: elközelített hozzátok Isten királysága!', 'De ha olyan városba mentek, ahol nem látnak titeket szívesen, menjetek ki az utcára, és mondjátok:', '»Még a városotok porát is lerázzuk a lábunkról, figyelmeztetésül ellenetek. De tudjátok meg: közel jött hozzátok Isten királysága!«', 'Mondom nektek: Sodoma lakóinak elviselhetőbb lesz a helyzete az ítélet napján, mint az ott lakóknak.”', '„Rossz lesz neked, Korazin! Rossz lesz neked, Bétsaida! Mert ha Tíruszban vagy Szidónban történtek volna azok a csodák, amelyek nálatok történtek, ők zsákruhában és hamuban ülve már régen megtértek volna.', 'Az ítéletkor elviselhetőbb lesz a helyzete Tírusznak és Szidónnak, mint nektek!', 'És te, Kapernaum, azt hiszed, hogy a Mennybe emelkedsz? A pokolba fogsz kerülni!', 'Aki titeket hallgat, engem hallgat. Aki titeket elutasít, engem utasít el. Aki pedig engem elutasít, azt utasítja el, aki elküldött engem.”', 'Miután a hetvenkét tanítvány visszatért, azt mondták Jézusnak: „Uram, még a gonosz szellemek is engedelmeskedtek nekünk, amikor a nevedben rájuk parancsoltunk!”', 'Jézus pedig így felelt nekik: „Láttam a Sátánt, amint villámként zuhant le a mennyből!', 'Figyeljetek rám! Hatalmat adtam nektek, hogy kígyókon és skorpiókon tapossatok. Hatalmatok van az ellenség minden ereje fölött. Semmi nem árthat nektek.', 'De ne annak örüljetek, hogy a szellemek engedelmeskednek nektek, hanem annak, hogy a nevetek fel van írva a mennyben!”', 'Akkor Jézus a Szent Szellemtől kapott örömmel ezt mondta: „Dicsérlek téged, Atyám, menny és föld Ura, hogy a bölcsek és okosok elől elrejtetted ezeket, de azoknak az embereknek, akik olyanok, mint a kisgyermekek, megmutattad mindezt. Igen, Atyám, mert ez így tetszett neked.', 'Az én Atyám mindent átadott nekem. Senki sem tudja, hogy ki a Fiú, csak az Atya. És senki sem tudja, hogy ki az Atya, csak a Fiú, és az, akinek a Fiú meg akarja mutatni.”', 'A tanítványokhoz szólva ezt mondta: „Boldogok a szemek, amelyek látják, amit ti láttok!', 'Mert mondom nektek: sok király és próféta akarta látni, amit ti láttok, de nem látták; és hallani, amit ti hallotok, de nem hallották.” A jószívű samáriai története', 'Ekkor felállt egy törvénytanító, és hogy Jézust próbára tegye, ezt kérdezte: „Mester, mit kell tennem, hogy örök életet kapjak?”', 'Mire Jézus megkérdezte: „Mi van megírva a törvényben? Mit olvasol ott?”', 'A törvénytanító így válaszolt: „Szeresd az Urat, a te Istenedet teljes szívedből, teljes lelkedből, teljes erődből és teljes elmédből, és szeresd embertársadat, mint magadat!”', 'Jézus ekkor ezt mondta neki: „Jól válaszoltál. Tedd ezt, és élni fogsz!”', 'A törvénytanító azonban igazolni akarta önmagát, és megkérdezte: „De hát ki az én embertársam?”', 'Jézus így válaszolt: „Egy ember Jeruzsálemből Jerikóba tartott. Útközben rablók kezére került. Azok levetkőztették, megverték, majd otthagyták őt félholtan.', 'Arra ment egy pap. Amikor meglátta az összevert embert, átment az út másik oldalára, és elment mellette.', 'Később egy lévita közeledett ugyanazon az úton. Amikor meglátta a megvert embert, ő is átment az út másik oldalára, és elment.', 'Arra utazott egy samáriai férfi is. Amikor meglátta az embert, megsajnálta őt.', 'Odament hozzá, olajat és bort öntött a sebeire, és bekötözte őket. Ezután feltette őt a saját állatára, elvitte egy fogadóba és ott ápolta.', 'Másnap elővett két ezüstpénzt. Odaadta a fogadósnak, és azt mondta: »Gondoskodj róla, és amit ezen kívül költesz rá, megfizetem, amikor visszajövök.«', '„Mit gondoltok, a három közül melyik volt a kirabolt ember embertársa?”', 'A törvénytanító így válaszolt: „Az, aki segített rajta.” Erre Jézus azt mondta: „Menj, és cselekedj úgy, mint ő!”', 'Ahogy Jézus a tanítványaival továbbutazott, eljutott egy faluba. Egy Márta nevű nő vendégül látta őt a házában.', 'Volt egy testvére, akit Máriának hívtak. Mária leült az Úr lábaihoz, és hallgatta, amit Jézus mondott.', 'Mártát eközben a sok készülődés teljesen lefoglalta. Odament Jézushoz, és így szólt: „Uram, nem törődsz azzal, hogy a testvérem teljesen magamra hagyott a munkában? Szólj neki, hogy segítsen!”', 'Jézus így felelt neki: „Márta, Márta! Sok mindenért aggódsz és nyugtalankodsz.', 'Pedig csak egy valami fontos. Mária a jó részt választotta, amit soha nem vesznek el tőle.”'], ['Történt egy alkalommal, hogy Jézus egy helyen imádkozott. Amikor befejezte az imáját, egyik tanítványa azt mondta: „Uram, taníts meg minket imádkozni, ahogyan János is tanította a követőit!”', 'Ekkor Jézus így szólt: „Amikor imádkoztok, ezt mondjátok: »Atyánk, legyen szent a te neved! Jöjjön el a királyságod!', 'Add meg nekünk a kenyerünket minden nap!', 'Bocsásd meg a bűneinket, ahogyan mi is megbocsátunk azoknak, akik rosszat tesznek nekünk! Ne engedd, hogy kísértésbe essünk!«” Kitartással kérjetek!', 'Ezután ezt mondta: „Ha van egy barátotok, és az éjszaka közepén elmentek hozzá, és ezt mondjátok neki: »Barátom, adj nekem kölcsön három kenyeret!', 'Egy úton levő barátom érkezett hozzám, és nem tudom mivel megkínálni őt.«', 'Erre a barátod így válaszol odabentről: »Ne zavarj! Az ajtót már bezártam, gyermekeimmel az ágyban fekszünk. Nem tudok felkelni, hogy adjak neked.«', 'Azt mondom nektek, hogy ha ez az ember nem is kelne fel a barátságotok miatt, mégis megteszi a kitartásod miatt, és megadja neked, amire csak szükséged van.', 'Ezért mondom nektek: Kérjetek, és kaptok! Keressetek, és találtok! Kopogtassatok, és az ajtó kinyílik nektek!', 'Mert mindenki, aki kér, kap. Mindenki, aki keres, talál. És aki kopog, annak megnyílik az ajtó.', 'Van-e olyan apa közöttetek, aki kígyót ad a fiának, ha az halat kér tőle?', 'Vagy aki skorpiót ad neki, ha az tojást kér?', 'Ezért ha ti, bár gonoszok vagytok, tudtok jó ajándékokat adni a gyermekeiteknek, mennyivel inkább fog a ti mennyei Atyátok Szent Szellemet adni azoknak, akik kérik tőle!”', 'Egyszer Jézus kiűzött egy gonosz szellemet egy emberből, aki azelőtt nem tudott beszélni. Amikor kiment belőle a gonosz szellem, az ember elkezdett beszélni. Az emberek nagyon elcsodálkoztak ezen.', 'Néhányan azonban ezt mondták: „Belzebubnak, a gonosz szellemek fejedelmének a segítségével űzi ki a gonosz szellemeket.”', 'Voltak, akik mennyei jelet kértek tőle, hogy próbára tegyék.', 'De Jézus ismerte gondolataikat, és így szólt hozzájuk: „Minden királyság, amely meghasonlik önmagával, és önmaga ellen harcol, elpusztul. És az a család, amely önmaga ellen harcol, szétesik.', 'Ha a Sátán meghasonlana önmagával, és önmaga ellen harcolna, hogyan maradhatna fenn a királysága? Ezt azért kérdezem, mert azt mondjátok, hogy Belzebub segítségével űzöm ki a gonosz szellemeket.', 'De ha ez így van, akkor a ti tanítványaitok kinek a segítségével űzik ki őket? Így ők maguk bizonyítják, hogy nincs igazatok!', 'Ha pedig Isten hatalmával űzöm ki a gonosz szellemeket, akkor nyilvánvaló, hogy eljött hozzátok Isten királysága.', 'Ha egy erős ember felfegyverezve őrzi a házát, biztonságban van a vagyona.', 'De ha megtámadja őt valaki, aki még nála is erősebb, akkor legyőzi őt, elveszi a fegyvereket, amelyekben a másik bízott, a zsákmányt pedig szétosztja.', 'Aki nincs velem, az ellenem van. Aki nem velem dolgozik, az ellenem dolgozik.”', '„Amikor egy gonosz szellem kimegy valakiből, száraz helyeken vándorol, és nyugalmat keres. Ha nem talál nyugalmat, így szól: »Visszamegyek a lakóhelyemre, ahonnan kijöttem.«', 'Amikor visszamegy, a házat kisöpörve és rendben találja.', 'Ekkor hoz magával hét másik szellemet, akik még nála is gonoszabbak, és ezek mind bemennek és ott laknak. Így annak az embernek az állapota rosszabb lesz az előzőnél.”', 'Történt, hogy amíg beszélt, a tömegből egy asszony ezt kiáltotta neki: „Boldog az az anyaméh, amely téged kihordott, és boldogok azok az emlők, amelyek tápláltak!”', 'Jézus így válaszolt: „De azok az igazán boldogok, akik hallják Isten beszédét, és engedelmeskednek!”', 'Mialatt a tömeg egyre növekedett, ő beszélni kezdett hozzájuk: „Gonosz ez a nemzedék: jelet keresnek. De nem kapnak más jelet, csak Jónás próféta jelét.', 'Mert ahogyan Jónás jel volt Ninive lakói számára, úgy lesz az Emberfia is jel ennek a nemzedéknek.', 'Az ítéletkor Dél Királynője feltámad ennek a nemzedéknek az embereivel együtt, és elítéli őket. Ez a királynő ugyanis a föld végéről is eljött, hogy Salamon bölcsességét hallgassa. Most pedig olyan van itt, aki nagyobb, mint Salamon.', 'Ninive lakói is feltámadnak az ítéletkor ezzel a nemzedékkel együtt, és elítélik. Ninive lakói ugyanis megváltoztatták az életüket Jónás üzenetét hallva. Most pedig nagyobb van itt, mint Jónás.”', '„Senki sem gyújt meg egy lámpást azért, hogy egy edény alá tegye és elrejtse. Ehelyett a lámpatartóba teszik, hogy akik belépnek, lássák a fényt.', 'A test lámpása a szem. Ha a szemed tiszta, az egész tested világossággal van telve. De ha a szemed gonosz, az egész tested sötétségben van.', 'Vigyázz tehát, hogy az a világosság, ami benned van, nehogy sötétséggé váljon!', 'Mert ha a tested világossággal van tele és semmi sötétség nincs benne, éppúgy fog világítani, mint amikor egy lámpás megvilágít a fényével.”', 'Amikor Jézus befejezte a beszédet, egy farizeus meghívta, hogy egyen vele. Jézus elment hozzá, és leült az asztalhoz.', 'Amikor a farizeus ezt meglátta, meglepődött, hogy Jézus nem mosta meg a kezét evés előtt.', 'Jézus ekkor így szólt hozzá: „Ti, farizeusok, a pohárnak és tányérnak csak a külsejét mossátok meg. Belül viszont tele vagytok kapzsisággal és gonoszsággal.', 'Bolondok! Nem ugyanaz készítette a külsőt, mint a belsőt?', 'Adjátok a szegényeknek, ami a poharatokban és tányérotokban van, és minden tiszta lesz nektek.', 'De rossz lesz nektek, farizeusok, mert beadjátok a menta, a kapor és minden más apró kerti növény tizedét is, de elhanyagoljátok az igazságosságot és az Isten szeretetét. Pedig ez utóbbiakat kellene tennetek anélkül, hogy az előzőeket elhanyagolnátok.', 'Rossz lesz nektek, farizeusok! Mert a zsinagógákban szeretitek a legjobb helyeket, és szeretitek, ha a piacokon tisztelettel köszöntenek titeket.', 'Rossz lesz nektek, mert olyanok vagytok, mint a jelöletlen sírok, amelyeken emberek járkálnak, de nem tudják, hogy azok sírok!”', 'Erre az egyik törvénytanító ezt mondta neki: „Mester! Amikor így beszélsz, minket is megbántasz!”', 'De ő így válaszolt: „Rossz lesz nektek is, törvénytanítók! Olyan szabályokat hoztok, és kényszerítetek az emberekre, amiket nehéz betartani. Ti viszont meg sem próbáljátok betartani ezeket a szabályokat.', 'Rossz lesz nektek, mert sírokat építetek a prófétáknak, akiket atyáitok öltek meg!', 'Ezzel azonban azt mutatjátok, hogy egyetértetek atyáitok tetteivel. Ők ölték meg azokat a prófétákat, akiknek ti sírokat építetek.', 'Erre mondta Isten bölcsessége: »Küldök nekik prófétákat és apostolokat, és némelyiket megölik, némelyiket üldözni fogják.«', 'Ezért ezt a nemzedéket fogják megbüntetni minden próféta véréért, amit a világ kezdete óta kiontottak,', 'kezdve Ábeltől egészen Zakariásig, akit az oltár és az Úr háza között öltek meg. Igazán mondom nektek: ez a nemzedék lesz megbüntetve mindezért.', 'Rossz lesz nektek, törvénytanítók, mert az emberektől elvettétek a kulcsot, amely Isten ismeretére vezet! Ti magatok nem használtátok, és megakadályoztátok ebben azokat is, akik akarták.”', 'Amikor Jézus elment onnan, a törvénytanítók és farizeusok rosszindulattal kérdezgetni kezdték őt mindenféléről.', 'Közben azt figyelték, hogy hol használhatnák föl ellene, amit mondott.'], ['Egyszer több ezer ember gyűlt egybe. Olyan sokan voltak, hogy egymást taposták. Ekkor Jézus beszélni kezdett. Először a tanítványaihoz szólt: „Óvakodjatok a farizeusok kovászától, ami a képmutatás!', 'Nincs olyan rejtett dolog, amely ismertté ne válna, sem olyan titok, amely ki ne tudódna.', 'Amit a sötétben mondtatok, az hallható lesz a világosságban. Amit rejtett szobákban suttogtatok egymás fülébe, azt a háztetőkről fogják hirdetni.”', '„De nektek, barátaimnak mondom: Nem azoktól kell félnetek, akik a testet megölik, de utána már nem árthatnak.', 'Megmutatom, kitől kell félnetek: Attól féljetek, akinek hatalma van arra, hogy miután megölt, a pokolra vessen!', 'Ugye két fillérért öt verebet is kaptok? Mégis, egyetlen ilyen verébről sem feledkezik el Isten.', 'Nektek pedig még a hajszálaitok is számon vannak tartva. Ezért ne aggódjatok: ti sok verébnél értékesebbek vagytok.”', '„Mondom nektek: hogyha valaki elismeri az emberek előtt, hogy hozzám tartozik, arról az Emberfia is elismeri Isten angyalai előtt, hogy hozzá tartozik.', 'De aki megtagad engem az emberek előtt, azt én is megtagadom Isten angyalai előtt.', 'Ha valaki az Emberfia ellen szól, annak meg lesz bocsátva. De ha valaki a Szent Szellemet gyalázza, annak nem lesz megbocsátva.', 'Amikor zsinagógák, vezetők és más hatóságok elé visznek titeket, ne aggódjatok amiatt, hogy hogyan védjétek magatokat, és mit mondjatok!', 'Ne aggódjatok, mert annak idején a Szent Szellem megtanít titeket arra, amit mondanotok kell!”', 'Ekkor a tömegből valaki így szólt hozzá: „Tanító, mondd meg a testvéremnek, hogy ossza meg velem az örökséget!”', 'Jézus azonban így válaszolt: „Ember, ki tett engem bíróvá fölöttetek, hogy döntést hozzak?”', 'Ezután így szólt hozzájuk: „Vigyázzatok, és óvakodjatok mindenféle kapzsiságtól. Mert az ember élete nem attól függ, hogy milyen nagy a vagyona!”', 'Ezután egy történetet mondott nekik: „Egy gazdag ember földje bő termést hozott.', 'Az ember gondolkodni kezdett, hogy mit csináljon, ugyanis nem volt hová tennie a termést.', 'Végül elhatározta: »Lebontom a magtáraimat, nagyobbakat építek, és ott fogom tárolni a gabonámat és a javaimat.', 'Elmondhatom magamnak: Annyi jó dolgot halmoztál fel, ami több évre is elegendő lesz. Pihenj, egyél, igyál és örvendezz!«', 'De Isten így szólt hozzá: »Bolond ember, ezen az éjszakán meghalsz! Kié lesz akkor a vagyon, amit összegyűjtöttél?«', 'Így jár az, aki a maga számára gyűjt kincseket, de Isten szemében nem gazdag.”', 'Ezután tanítványaihoz szólva így folytatta: „Ezért mondom nektek: ne aggódjatok az életetekért, hogy mit egyetek. Ne aggódjatok a testetekért, hogy mit vegyetek fel magatokra!', 'Mert fontosabb az élet, mint az étel, és fontosabb a test, mint a ruha.', 'Nézzétek a hollókat: nem vetnek és nem aratnak, nincs raktáruk és magtáruk, Isten mégis gondoskodik róluk. Mennyivel többet értek ti a madaraknál!', 'Ki tudná közületek aggódásával csak egy órával meghosszabbítani az életét?', 'Ha pedig ilyen kis dolgot sem tudtok megtenni, miért aggódnátok a többi miatt?', 'Nézzétek, hogyan növekednek a liliomok: nem dolgoznak, nem fonnak. Mégis, mondom nektek: Salamon legnagyobb dicsőségében sem öltözködött úgy, mint ezek közül bármelyik.', 'Ha pedig a mező füvét, amely ma még van, de holnap a kályhába szórják, így öltözteti Isten, mennyivel inkább öltöztet titeket, kishitűek!', 'Ne azt kérdezgessétek tehát, hogy mit egyetek, vagy mit igyatok, és ne is nyugtalankodjatok!', 'Mert mindezeket a világi emberek kérdezgetik. De a ti Atyátok tudja, hogy ezekre szükségetek van.', 'Keressétek inkább az ő királyságát, és ezek is megadatnak nektek.”', '„Ne félj, te kicsiny nyáj, mert Atyátok nektek akarja adni a királyságot!', 'Adjátok el, amitek van, és a pénzt adjátok a szegényeknek! Olyan erszényeket szerezzetek magatoknak, amelyek nem kopnak el. Szerezzetek maradandó kincseket a mennyben, ahol sem tolvaj nem juthat hozzá, sem moly nem rághatja meg.', 'Mert ahol a kincsetek van, ott lesz a szívetek is.”', '„Legyetek készen! Legyetek felöltözve teljesen, és lámpásotok mindig világítson!', 'Legyetek olyanok, mint azok a szolgák, akik úgy várják uruk hazaérkezését az esküvőről, hogy amikor az megérkezik és kopogtat, rögtön beengedhessék.', 'Boldogok azok a szolgák, akiket ébren és készen talál uruk, amikor megérkezik! Bizony, én azt mondom nektek: az ilyeneket asztalhoz ülteti az uruk, és felöltözik, hogy kiszolgálja őket.', 'Boldogok, akiket készen talál, akár éjfélkor, akár hajnalban jön is haza.', 'Jegyezzétek meg, hogy ha egy ház ura tudná, hogy mikor jön el a tolvaj, nem engedné meg, hogy az betörjön a házba!', 'Ti is legyetek készen! Az Emberfia ugyanis abban az órában jön el, amikor nem várjátok.”', 'Akkor Péter megkérdezte: „Uram, csak nekünk szólnak ezek a történetek, vagy mindenkinek?”', 'Az Úr így válaszolt: „Ki az a megbízható és bölcs szolga, akit az ura a többi szolga fölé rendel, hogy idejében kiadja nekik az ételt?', 'Boldog az a szolga, akit ilyen munkában talál az ura, amikor megérkezik.', 'Mondom nektek: az ilyenekre egész vagyonát is rábízza.', 'De ha az a szolga azt mondja magában: »Sokára jön meg az én uram«, és verni kezdi a többi szolgát, férfiakat és nőket, és enni, inni, részegeskedni kezd,', 'annak a szolgának az ura aznap jön meg, amikor nem számít rá, és abban az órában, amikor nem gondolja. Az ilyen szolgát az ura kettévágatja, és a hitetlenek sorsára juttatja.', 'Az a szolga, aki ismeri ura akaratát, de nem kezd hozzá, hogy megtegye, vagy nem az ura akarata szerint cselekszik, nagy verést kap.', 'De az a szolga, aki úgy tesz büntetésre méltó dolgot, hogy nem ismeri ura akaratát, csak kevés verést kap. Mert aki sokat kapott, attól sokat várnak. Akit sokkal bíztak meg, attól többet kérnek számon.”', '„Azért jöttem, hogy tüzet hozzak a földre, és bárcsak lobogna már!', 'Van egy bemerítés, amellyel be kell merítkeznem, és nyugtalan vagyok, amíg ez meg nem történik!', 'Azt gondoljátok, azért jöttem, hogy békét hozzak a földre? Mondom nektek: nem, hanem hogy megosztást hozzak.', 'Mert mostantól megosztottság lesz: egy öttagú családban hárman lesznek kettő ellen és ketten lesznek három ellen.', 'Az apa fia ellen fordul, és a fiú apja ellen. anya lánya ellen fordul, és a lány anyja ellen. Az anyós menye ellen, a meny pedig anyósa ellen fordul majd.”', 'Azután így szólt a tömeghez: „Amikor nyugatról felhő közeleg, azt mondjátok, hogy esni fog, és úgy is lesz.', 'Amikor déli szél fúj, azt mondjátok, hogy nagy meleg jön, és úgy lesz.', 'Képmutatók! Az ég és a föld jeleit felismeritek. Miért nem ismeritek föl akkor mindazt, ami most történik?”', '„Miért nem tudjátok magatoktól eldönteni, hogy mi a helyes?', 'Amikor ellenfeleddel a bíró elé mész, igyekezz vele még az úton kibékülni! Máskülönben a bíró elé visz, aki átad a börtönőrnek és az börtönbe zár téged!', 'Mondom neked: ki nem jössz onnan addig, míg vissza nem fizetted az utolsó fillért is!”'], ['Abban az időben voltak ott néhányan, akik elmondták Jézusnak a galileaiak történetét, akiknek vérét Pilátus áldozataik vérével keverte össze.', 'Erre Jézus ezt mondta: „Gondoljátok, hogy ezek a galileaiak bűnösebbek lehettek, mint a többi galileai, és azért kellett elszenvedniük ezt?', 'Nem! Sőt mondom nektek: ha meg nem változtatjátok azt, ahogyan gondolkodtok és ahogy éltek, mindnyájan úgy fogtok meghalni, mint ők!', 'Vagy mit gondoltok arról a tizennyolc emberről, akik akkor haltak meg, amikor Siloám tornya rájuk omlott? Gondoljátok, hogy bűnösebbek voltak, mint az összes többi jeruzsálemi?', 'Nem! Sőt mondom nektek: ha meg nem változtatjátok, azt, ahogyan gondolkodtok és ahogy éltek, mindnyájan úgy fogtok meghalni, mint ők.”', 'Ezután egy történetet mondott nekik: „Egy embernek a szőlőjében volt egy fügefája. De amikor kiment, hogy gyümölcsöt szedjen róla, egyet sem talált rajta.', 'Ezért így szólt a kertészhez: »Már három éve, hogy hiába keresek gyümölcsöt ezen a fán. Vágd ki! Ne foglalja a földet hiába!«', 'A kertész azonban így válaszolt: »Uram, hadd maradjon meg még egy évig! Körülásom és megtrágyázom,', 'és ha jövőre terem, meghagyjuk, ha nem terem, akkor kivágjuk.«”', 'Szombaton Jézus egy zsinagógában tanított.', 'Volt ott egy asszony, aki már tizennyolc éve beteg volt a benne lakó gonosz szellem miatt. Egészen görnyedt volt, és nem tudott felegyenesedni.', 'Amikor Jézus meglátta, magához hívta őt, és így szólt hozzá: „Asszony, megszabadultál a betegségedtől!”', 'Rátette a kezét, mire az asszony azonnal felegyenesedett, és dicsérte Istent.', 'De a zsinagóga vezetője megharagudott, amiért Jézus szombaton gyógyított. Így szólt az emberekhez: „Hat napotok van egy héten arra, hogy dolgozzatok. Ha meg akartok gyógyulni, akkor azokon a napokon jöjjetek, ne szombaton!”', 'Az Úr így válaszolt erre: „Képmutatók! Nem oldjátok ki mindannyian az ökrötöket vagy szamaratokat az istállóból szombaton is, és nem viszitek el őket megitatni?', 'Itt van ez az asszony, Ábrahám leánya, akit a Sátán tizennyolc évig fogva tartott. Talán szombaton nem kellett volna őt megszabadítani a betegségéből?”', 'Erre mindenki, aki ellene szólt, elszégyellte magát, a tömeg pedig örült a csodás dolgok miatt, amiket Jézus tett.', 'Jézus ezt mondta: „Milyen Isten királysága? Mihez hasonlítható?', 'Olyan, mint egy mustármag, amit egy ember elültetett a kertjében. Az pedig megnőtt, és fa lett belőle, és az ég madarai fészket raktak az ágai között.”', 'Így folytatta: „Mihez is hasonlítsam Isten királyságát?', 'Olyan, mint a kovász, amit egy asszony három mérce liszthez kevert, az pedig megkelt.”', 'Jézus Jeruzsálem felé tartva a falvakat és városokat járva tanított.', 'Egyszer valaki megkérdezte tőle: „Uram, csak néhány ember fog megmenekülni?” Ő pedig így felelt:', '„Tegyetek meg mindent azért, hogy a keskeny ajtón menjetek be! Mert mondom nektek: sokan próbálnak bejutni a keskeny ajtón át, de nem sikerül nekik.', 'Ha egyszer a ház ura felkel és bezárja az ajtót, ti kinn maradtok. Kopogtatni kezdtek, és azt mondjátok: »Uram, nyiss ajtót nekünk!« De ő így fog felelni nektek: »Nem tudom, honnan jöttetek.«', 'Erre ti ezt mondjátok majd: »De hiszen együtt ettünk és ittunk veled, és az utcáinkon tanítottál.«', 'Ő azonban ezt mondja majd nektek: »Nem tudom, honnan jöttetek! Menjetek el tőlem mind, akik gonoszságot tesztek!«', 'Sírás és fogcsikorgatás lesz majd, amikor meglátjátok Ábrahámot, Izsákot, Jákóbot, és az összes prófétát Isten királyságában, de ti magatok ki lesztek onnan zárva!', 'És emberek jönnek majd keletről, nyugatról, északról és délről, és asztalhoz ülnek Isten királyságában.', 'Jegyezzétek meg, hogy vannak utolsók, akik elsők lesznek majd, és vannak elsők, akik utolsók lesznek majd.”', 'Ekkor odament Jézushoz néhány farizeus. Ezt mondták neki: „Menj el innen máshová, mert Heródes meg akar öletni téged!”', 'De Jézus így felelt nekik: „Menjetek el, és mondjátok meg annak a rókának, hogy ma és holnap gyógyítok és gonosz szellemeket űzök ki az emberekből, de a harmadik napon befejezem a munkámat.', 'De ma, holnap és holnapután még úton kell lennem, mert lehetetlen, hogy egy próféta Jeruzsálemen kívül haljon meg.', 'Jeruzsálem, Jeruzsálem! Megölöd és megkövezed a prófétákat, akiket Isten küldött hozzád! Milyen sokszor akartam már összegyűjteni gyermekeidet, mint tyúk a csibéit szárnyai alá! De te nem akartad!', 'Ezért most elhagyatott lesz a házatok! De mondom nektek: nem láttok engem addig a napig, amíg azt nem mondjátok: »Áldott, aki az Úr nevében jön!«”'], ['Egyik szombaton Jézus elment a farizeusok egyik vezetőjének a házába enni. Az ott lévők ezalatt közelről figyelték őt.', 'Egyszer csak egy vízkóros ember állt meg előtte.', 'Jézus megkérdezte a törvénytanítóktól és a farizeusoktól: „Szabad szombaton gyógyítani vagy nem?”', 'De azok hallgattak. Ekkor Jézus kézen fogta a beteget, meggyógyította, majd elküldte.', 'Azután így szólt a törvénytanítókhoz és a farizeusokhoz: „Ha közületek valakinek a fia vagy az ökre szombaton beleesik egy gödörbe, nem húzzátok-e ki onnan még szombaton?”', 'Ők pedig nem tudtak mit felelni erre.', 'Ezután a vendégeknek is mondott egy történetet, mert észrevette, hogyan keresik maguknak a főhelyeket:', '„Ha valaki meghív egy esküvői vacsorára, ne ülj a főhelyre, mert lehet, hogy egy nálad fontosabb embert is meghívtak.', 'Ha odamegy hozzád az, aki mindkettőtöket meghívta, és azt mondja: »Add át neki a helyed!«, akkor neked szégyenkezve a legutolsó helyet kell elfoglalnod.', 'Ezért amikor meghívnak, a legutolsó helyre ülj! Akkor az, aki meghívott téged odamegy hozzád, és azt mondja: »Barátom, ülj előbbre egy jobb helyre!« Így a többi vendég tisztelni fog.', 'Mert aki fölemeli magát, megaláztatik. Aki viszont megalázza magát, fölemeltetik.”', 'Ezután pedig ahhoz szólt, aki meghívta őt: „Amikor ebédet vagy vacsorát adsz, ne a barátaidat, testvéreidet, rokonaidat vagy gazdag szomszédaidat hívd meg! Mert akkor ők is visszahívnak téged, és ezzel már megkaptad jutalmadat!', 'Hanem ha vendégséget rendezel, hívj meg szegényeket, nyomorékokat, sántákat és vakokat!', 'És boldog leszel, mert nekik nincs miből visszafizetniük ezt neked. De az igaz emberek feltámadásakor meglesz a jutalmad.”', 'Az egyik vendég, amikor ezt hallotta, így szólt: „Boldog mindenki, aki Isten királyságának a vendége!”', 'Jézus így válaszolt erre: „Egyszer valaki nagy vacsorát készített, amelyre sok vendéget meghívott.', 'Amikor eljött a vacsora ideje, elküldte szolgáját. Ezt üzente vele a meghívottaknak: »Gyertek, mert minden elkészült!«', 'De azok egytől egyig mentegetőzni kezdtek. Az első azt mondta a szolgának: »Földet vettem, és ki kell mennem megnézni. Kérlek, ments ki engem az uradnál!«', 'Egy másik pedig ezt mondta: »Öt pár igavonó ökröt vettem, most megyek kipróbálni. Kérlek, ments ki engem!«', 'Egy harmadik azt üzente: »Most házasodtam, úgyhogy nem tudok elmenni!«', 'A szolga visszament, és elmondta mindezt az urának. A ház ura megharagudott, és megparancsolta: »Siess, és hozd be az utcákból és a mellékutcákból a szegényeket, a nyomorékokat, a vakokat és a bénákat!«', 'Később a szolga jelentette: »Uram, megtettem amit parancsoltál, de még mindig van hely.«', 'Erre az ura azt mondta neki: »Menj ki az utakra és az ösvényekre, és kényszerítsd az embereket, hogy jöjjenek el, hogy megteljen a házam!', 'Mert mondom neked: azok közül, akiket meghívtam, senki sem kóstolja meg a vacsorámat.«”', 'Egyszer hatalmas tömeg kísérte Jézust, ő pedig megfordult, és azt mondta nekik:', '„Ha valaki hozzám jön, és nem szeret jobban engem, mint a saját apját, anyját, feleségét, gyermekeit, és testvéreit, sőt az életénél is jobban, az nem lehet a tanítványom.', 'Ha valaki nem veszi fel a keresztjét, és nem követ engem, nem lehet a tanítványom.', 'Ha közületek valaki tornyot akar építeni, vajon nem ül le előbb, hogy kiszámolja az árát, azért, hogy lássa, elég-e a pénze az építkezés befejezéséhez?', 'Máskülönben, ha az alapot lerakja, de nem tudja befejezni, kigúnyolják, akik csak látják, és azt mondják:', '»Ez az ember elkezdett építkezni, de nem tudta befejezni.«', 'Vagy ha egy király harcra készül egy másik királlyal szemben, vajon nem ül le előbb tanácskozni, hogy harcolhat-e tízezer emberrel az ellen, aki húszezerrel jön ellene?', 'Mert ha nem tudja felvenni a harcot ellene, akkor követeket küld az ellenséghez, amíg a másik király még távol van, és békét kér.', 'Ugyanígy nektek is fel kell adnotok mindeneteket, mert aki ezt nem teszi meg, az nem lehet az én tanítványom.”', '„Jó a só, de ha elveszti az ízét, hogyan kaphatja azt vissza?', 'Sem a földnek, sem a trágyának nem jó; az emberek kidobják. Akinek van füle, hallja!”'], ['A vámszedők és a bűnösök mind Jézus köré gyűltek, hogy hallgassák őt.', 'De a farizeusok és a törvénytanítók morgolódni kezdtek: „Ez az ember magához fogadja a bűnösöket, és együtt eszik velük!”', 'Erre Jézus a következő történetet mondta el nekik:', '„Ha közületek valakinek van száz juha, és azok közül egyet elveszít, nem hagyja ott a kilencvenkilencet a pusztában, hogy az elveszett után menjen, amíg meg nem találja?', 'Ha megtalálta, nagy örömmel a vállára veszi,', 'és hazamegy vele. Otthon összehívja a barátait és a szomszédait, és azt mondja nekik: »Örüljetek velem, mert megtaláltam az elveszett juhomat!«', 'Ezért mondom nektek: ugyanígy nagyobb öröm lesz a mennyben egyetlen bűnös miatt, aki megváltoztatja az életét, mint kilencvenkilenc igaz ember miatt, akiknek nincs szükségük arra, hogy megváltoztassák az életüket.', 'Vagy ha egy asszonynak van tíz ezüstpénze, és közülük egy elveszik, vajon nem gyújt-e lámpást, nem söpri-e fel alaposan a házat, és nem kutat-e utána egészen addig, amíg meg nem találja?', 'És amikor megtalálta, összehívja a barátnőit és a szomszédait, és azt mondja: »Örüljetek velem, mert megtaláltam az elveszett ezüstpénzemet!«', 'Ezért mondom nektek: Isten angyalai ugyanígy örülnek, amikor egy bűnös ember megváltoztatja az életét.” A fiú, aki elment otthonról', 'Azután így folytatta: „Egy embernek volt két fia.', 'A fiatalabbik azt mondta az apjának: »Apám, add ki nekem a vagyonunkból azt a részt, ami az enyém!« Erre az apa szétosztotta a vagyonát a két fiú között.', 'Nem sokkal ezután a fiatalabbik mindenét összeszedte és távoli vidékre költözött. Ott bolond módon élve minden pénzét elpazarolta.', 'Amikor már minden pénze elfogyott, az embereknek nem volt mit enniük azon a vidéken. A fiú éhes volt, és pénzre volt szüksége.', 'Ezért dolgozni kezdett egy embernél, aki kiküldte őt a földjére disznókat etetni.', 'A fiú szívesen evett volna még a disznók ételéből is, de senki nem adott neki.', 'Végül elgondolkodott, és ezt mondta: »Mennyi olyan munkása van az én apámnak, akik fizetést kapnak, és bőven van mit enniük. Én pedig éhen halok itt!', 'Azonnal elindulok, visszamegyek az apámhoz, és azt mondom neki: Apám, bűnt követtem el Isten ellen és ellened is.', 'Nem vagyok többé méltó arra, hogy a fiadnak nevezz. De hadd legyek olyan, mint egy a munkásaid közül!«', 'Ezzel a fiú elindult az apjához.” „Még messze volt a háztól, amikor az apja meglátta és megsajnálta őt. Odaszaladt hozzá, a nyakába borult, és megcsókolta.', 'A fiú pedig így szólt hozzá: »Apám, bűnt követtem el Isten ellen és ellened is. Nem vagyok többé méltó arra, hogy a fiadnak nevezz.«', 'De az apja megparancsolta a szolgáknak: »Siessetek, hozzátok ide a legjobb kabátot, és adjátok rá! Húzzatok gyűrűt az ujjára, és sarut a lábára!', 'Azután hozzátok elő a hízott borjút, és vágjátok le, hogy együtt együnk és ünnepeljünk!', 'Mert az én fiam meghalt, de feltámadt, elveszett, de megkerült.« Ezután ünnepelni kezdtek.”', '„Az idősebbik fiú ezalatt a mezőn volt. Amikor hazafelé jött, és a ház közelébe ért, meghallotta a zenét és a táncot.', 'Odahívta az egyik szolgáját, és megkérdezte tőle, hogy mi történt.', '»Az öcséd érkezett meg. Apád pedig levágatta a hízott borjút, mert épségben kapta vissza a fiát.«', 'Erre az idősebbik fiú megharagudott, és nem akart bemenni a házba. De az apja kiment hozzá, és kérte, hogy menjen be.', 'Ő azonban így válaszolt neki: »Látod, én évek óta szolgállak, és teljesítem minden parancsodat. De te még egy kecskét sem adtál nekem soha, hogy a barátaimmal együtt ünnepelhessek.', 'Amikor pedig hazajön ez a fiad, aki a vagyonodat nőkre pazarolta, te a hízott borjút vágatod le neki.«', 'Az apja erre így szólt hozzá: »Fiam, te mindig velem vagy, és mindenem a tiéd.', 'De most ünnepelnünk és örülnünk kell, mert az öcséd meghalt, de feltámadt. Elveszett, de megkerült.«”'], ['Azután így szólt a tanítványaihoz: „Volt egy gazdag ember. Volt neki egy alkalmazottja, aki a vagyonát kezelte. Az alkalmazottat megvádolták az uránál azzal, hogy elpazarolja a vagyonát.', 'Ezért magához hívatta őt a gazdag ember, és így szólt hozzá: »Mit hallok rólad! Adj számot arról, hogy mit tettél a pénzemmel, mert többé nem kezelheted a vagyonomat!«', 'Az ember ekkor így gondolkozott: »Mit tegyek most, ha uram elveszi tőlem a munkámat? Az ásáshoz gyenge vagyok, kéregetni szégyellek.', 'De tudom már, mit teszek, hogy az emberek befogadjanak a házukba, ha elvesztem a munkámat.«', 'Azután egyenként magához hívatta ura adósait. Megkérdezte az elsőtől: »Mennyivel tartozol az uramnak?«', 'Az így felelt: »Száz korsó olajjal.« Mire ő így szólt: »Itt a papírod, ülj le, és gyorsan javítsd ki ötvenre!«', 'Azután a másodiktól is megkérdezte: »Hát te mennyivel tartozol?« Az pedig így válaszolt: »Száz kórus búzával.« Erre ő ezt mondta: »Itt a papírod, javítsd ki nyolcvanra!«', 'A gazdag ember megdicsérte hamis alkalmazottját, hogy okosan cselekedett. A világi emberek — el kell ismerni — okosabbak a saját embereikkel, mint azok az emberek, akik a világossághoz tartoznak.', 'Mondom nektek: Használjátok a világi vagyont, hogy „barátokat” szerezzetek magatoknak, így amikor elfogy, befogadnak titeket az örök hazába.', 'Akit kevéssel meg lehet bízni, az sokkal is megbízható. De aki a kevésen csal, az a sokkal is csalni fog.', 'Ezért ha a világi vagyonnal nem vagytok megbízhatóak, ki fogja rátok bízni az igazit?', 'Ha nem lehet rátok bízni másokét, ki adja meg nektek, ami a tiétek?', 'Egy szolga nem szolgálhat egyszerre két úrnak. Mert vagy az egyiket gyűlöli és a másikat szereti, vagy az egyikhez ragaszkodik, és a másikat megveti. Nem szolgálhattok egyszerre Istennek és a pénznek.”', 'Amikor hallották ezt a farizeusok, akik szerették a pénzt, kigúnyolták.', 'Jézus így szólt hozzájuk: „Ti vagytok azok, akik elhitetitek magatokról, hogy igazak vagytok, de Isten ismeri a szíveteket. Mert amit az emberek fontosnak tartanak, az Isten szemében semmit sem ér.', 'A törvény és a próféták János eljöveteléig voltak. Azóta Isten királyságának örömhírét hirdetjük, és mindenki törekszik bejutni ebbe az királyságba.', 'Mégis, könnyebb az égnek és a földnek elmúlnia, mint a törvényből egyetlen pontocskának elvesznie.”', '„Aki a feleségétől elválik, és másik nőt vesz feleségül, házasságtörést követ el. Aki pedig elvált asszonyt vesz feleségül, az szintén házasságtörést követ el.”', '„Volt egyszer egy gazdag ember. Nagy vacsorákat tartott minden nap. Drága, finom ruhákban járt.', 'A háza kapujában egy fekélyekkel borított szegény ember feküdt, akit Lázárnak hívtak.', 'Csak arra vágyott, hogy jóllakhasson a gazdag ember asztaláról lehulló maradékokkal. Közben kutyák jártak hozzá, és a sebeit nyalogatták.', 'Egy nap a szegény ember meghalt, és az angyalok Ábrahám karjaiba vitték őt. A gazdag is meghalt, és őt is eltemették.', 'De ő a pokolba került. Egyszer, amikor kínok között felpillantott, meglátta a távolban Ábrahámot, a karjaiban pedig Lázárt.', 'Így kiáltott fel: »Atyám, Ábrahám, könyörülj rajtam, és küldd el Lázárt, hogy az ujját vízbe mártva lehűtse a nyelvemet, mert szenvedek ebben a tűzben!«', 'De Ábrahám így válaszolt: »Fiam, emlékezz vissza! Te megkaptad a jó dolgokat az életedben, míg Lázár rossz dolgokat kapott. Most ő kap vigasztalást, te pedig szenvedsz.', 'De mindezeken túl köztünk és köztetek nagy és átjárhatatlan szakadék van. Így közülünk sem mehet át senki hozzátok, és tőletek sem jöhet át senki hozzánk.«', 'Erre a gazdag így szólt: »Akkor arra kérlek, Atyám, hogy küldd el Lázárt az apám házához!', 'Öt testvérem van. Hadd figyelmeztesse őket, nehogy ők is ide kerüljenek, a kínzás helyére!«', 'De Ábrahám így válaszolt erre: »Nekik ott van Mózes és a próféták, hallgassák őket!«', 'Ám a gazdag azt mondta: »Nem úgy van, Atyám, mert ha valaki a halottak közül megy hozzájuk, akkor megváltoztatják az életüket.«', 'Erre Ábrahám így szólt hozzá: »Ha nem hallgatnak Mózesre és a prófétákra, akkor az sem fogja meggyőzni őket, ha valaki feltámad a halottak közül.«”'], ['Azután ezt mondta a tanítványainak: „Biztos, hogy fognak olyan dolgok történni, amelyek bűnbe viszik az embereket. De nagyon rossz lesz annak, aki miatt ez történik!', 'Jobb lenne neki, ha malomkövet kötnének a nyakába, és a tengerbe dobnák, mintsem bűnbe vigyen egyet is e kicsinyek közül.', 'Vigyázzatok! Ha a testvéred bűnt követ el, figyelmeztesd. És ha megbánja, bocsáss meg neki!', 'Ha napjában hétszer tesz rosszat ellened, és hétszer visszajön hozzád, hogy megbánja, bocsáss meg neki!”', 'Akkor az apostolok így szóltak hozzá: „Erősítsd a hitünket!”', 'Az Úr így válaszolt nekik: „Ha akkora hitetek lenne, mint ez a mustármag, és megparancsolnátok ennek az eperfának, hogy szakadjon ki tövestől, és gyökerezzen meg a tengerben, engedelmeskedne nektek.”', '„Tegyük fel, hogy közületek valakinek van egy szolgája, aki szánt vagy nyájat őriz. Amikor a szolga hazajön a mezőről, vajon azt mondja-e az ura neki: »Igyekezz, ülj az asztalhoz!«?', 'Nem azt mondja inkább: »Készíts nekem vacsorát, vedd fel a kötényedet, és szolgálj ki, amíg eszem és iszom! Azután majd te is vacsorázhatsz.«', 'Talán megköszöni neki, hogy megtette a szolga, amit parancsolt?', 'Ezért ti is, miután mindazt megtettétek, amit parancsoltak nektek, ezt mondjátok majd: »Szolgák vagyunk, nem érdemlünk elismerést. Hiszen csak azt tettük amit kellett.«”', 'Amikor Jézus Jeruzsálembe ment, Samária és Galilea közt haladt el.', 'Bement az egyik faluba, és tíz leprássaltalálkozott ott. A leprások megálltak a távolban,', 'és onnan kiabáltak: „Jézus, Mester, segíts rajtunk!”', 'Jézus ezt látva így szólt hozzájuk: „Menjetek, mutassátok meg magatokat a papnak!” Azok el is indultak, és útközben meggyógyultak.', 'A tíz közül az egyik, amikor látta, hogy meggyógyult, visszajött. Hangosan dicsérte Istent.', 'Azután arcra borult Jézus lábai előtt, és megköszönte neki, hogy meggyógyította. Ez az ember pedig samáriai volt.', 'Jézus így szólt hozzá: „Nem tízen gyógyultatok meg? Hol van a többi kilenc?', 'Egyikük sem jött vissza, hogy Istent dicsőítse, csak ez az idegen?”', 'És azt mondta neki: „Kelj fel, és menj el! A hited meggyógyított téged.”', 'Egyszer a farizeusok megkérdezték tőle, hogy mikor jön el Isten királysága. Erre ő így válaszolt: „Isten királysága nem úgy jön el, hogy a szemeitekkel is láthatjátok.', 'Az emberek nem mondhatják: »Itt van!«, vagy »Ott van!« Mert Isten királysága bennetek van.”', 'A tanítványaihoz pedig így szólt: „Eljön majd az idő, amikor szeretnétek látni akár csak egyet is az Emberfiának napjai közül, de nem fogtok látni.', 'Amikor az emberek azt mondják: »Nézd, itt van!«, vagy »Ott van!«, ne menjetek oda, és ne kövessétek őket!” Jézus visszajövetele', '„Ahogyan a villám felvillan, és megvilágítja az eget az egyik sarkától a másikig, úgy jön el az Emberfia is azon a napon.', 'De előtte sokat kell szenvednie. Ez a nemzedék pedig meg fogja őt tagadni.', 'Ami Nóé idejében történt, ugyanaz fog megtörténni az Emberfiának idejében is.', 'Mert az emberek ettek, ittak, nősültek és férjhez mentek egészen addig, amíg Nóé be nem szállt a bárkába. Akkor eljött az árvíz, és mindannyiukat elpusztította.', 'Ugyanaz történik majd, mint ami Lót idején történt. Az emberek akkor is ettek, ittak, vásároltak és eladtak, ültettek és építettek.', 'Amikor viszont Lót kijött Sodomából, tűz és kéneső hullott az égből, és mindannyiukat elpusztította.', 'Ugyanez történik majd azon a napon is, amikor az Emberfia megjelenik.', 'Azon a napon, ha valaki a háztetőn lesz, a holmija pedig a házban, ne jöjjön le érte. Ha valaki a mezőn lesz, ne jöjjön vissza!', 'Emlékezzetek Lót feleségére!', 'Aki meg akarja menteni az életét, az elveszíti azt. De aki elveszíti az életét, az megmenti azt.', 'Mondom nektek: ha azon az éjszakán ketten lesznek egy ágyban, az egyiket elviszik, a másikat otthagyják.', 'Ha két asszony őröl majd együtt, az egyiket elviszik, a másikat otthagyják.”', '(Két férfi lesz majd a mezőn, az egyiket elviszik, a másikat otthagyják)', 'Azok pedig megkérdezték tőle: „Hol, Uram?” Ő pedig így válaszolt: „Ahol a holttest van, oda gyűlnek a keselyűk.”'], ['Jézus egy történetet mondott a tanítványainak. Ezzel arra akarta tanítani őket, hogy mindig imádkozniuk kell, és nem szabad feladniuk.', 'Így szólt: „Egy városban volt egy bíró, aki nem félte Istent, és nem érdekelte, hogy mit gondolnak róla az emberek.', 'Élt abban a városban egy özvegyasszony is, aki folyton a bíróhoz járt, és ezt kérte tőle: »Szolgáltass nekem igazságot az ellenfelemmel szemben!«', 'A bíró egy ideig nem akarta ezt megtenni, de végül ezt mondta magában: »Nem félem Istent és nem érdekel, hogy mit gondolnak rólam az emberek.', 'Mégis, mivel folyton zavar engem ez az özvegyasszony, igazságot szolgáltatok neki, hogy ne járjon ide, és ne fárasszon ki teljesen.«”', 'Az Úr így folytatta: „Figyeljétek, mit mondott a hamis bíró!”', 'Vajon Isten nem szolgáltat igazságot választottainak, akik éjjel — nappal kiáltanak hozzá? Vagy talán várakoztatja őket?', 'Mondom nektek: ő igazságot fog szolgáltatni nekik, mégpedig gyorsan! De amikor az Emberfia visszajön, vajon talál-e hitet a földön?”', 'El is mondott egy történetet azoknak, akik biztosak voltak abban, hogy ők igazak, és a többieket lenézték.', 'Így szólt hozzájuk: „Két ember ment el a Templomba imádkozni: egy farizeus és egy vámszedő.', 'A farizeus megállt, és így imádkozott magában: »Istenem, hálát adok neked, hogy én nem vagyok olyan, mint a többi ember. Nem vagyok sem tolvaj, sem csaló, sem házasságtörő. Nem vagyok olyan, mint ez a vámszedő.', 'Hetente kétszer böjtölök, és mindenemből beadom a tizedet.«', 'A vámszedő, aki távolabb állt, még a szemét sem emelte fel az égre. Szomorúságában a mellét verte és így imádkozott: »Istenem, könyörülj rajtam, bűnösön!«', 'Mondom nektek: ő megigazulva ment haza. A farizeus pedig nem. Mert aki felemeli magát, az megaláztatik, de aki megalázza magát, az felemeltetik.”', 'Az emberek még kisgyermekeiket is odavitték hozzá, hogy megérintse őket. Amikor ezt meglátták a tanítványok, rájuk szóltak.', 'De Jézus magához hívta a gyermekeket, és így szólt: „Engedjétek hozzám a kisgyermekeket! Ne akadályozzátok meg őket abban, hogy hozzám jöjjenek, mert az ilyeneké Isten királysága!', 'Igazán mondom nektek: ha valaki nem úgy fogadja Isten királyságát, mint egy kisgyermek, nem fog bemenni abba.”', 'Egy zsidó vezető megkérdezte tőle: „Jó Tanító, mit tegyek, hogy megkapjam az örök életet?”', 'Jézus ezt mondta neki: „Miért nevezel engem jónak? Senki más nem jó, csak Isten.', 'Ismered a parancsolatokat: »Ne kövess el házasságtörést, ne ölj, ne lopj, ne tanúskodj hamisan, tiszteld apádat és anyádat!«”', 'Erre a férfi így felelt: „Ezeket fiatalkorom óta mind megtartottam.”', 'Jézus pedig, amikor ezt meghallotta, így szólt hozzá: „Valami még mindig hiányzik belőled: Add el minden vagyonodat, oszd szét a szegényeknek, és kincsed lesz a mennyben! Azután pedig gyere, és kövess engem!”', 'A férfi, amikor ezt meghallotta, nagyon szomorú lett, mert nagyon gazdag volt.', 'Amikor Jézus meglátta, hogy a férfi nagyon elszomorodott, így szólt: „Milyen nehezen mennek be a gazdagok Isten királyságába!', 'Könnyebb a tevének egy tű lyukán átmenni, mint a gazdag embernek Isten királyságába bemenni.”', 'Amikor az emberek ezt meghallották, megkérdezték tőle: „Akkor hát ki menekülhet meg?”', 'Jézus így felelt: „Ami az embereknek lehetetlen, Istennek lehetséges.”', 'Ekkor megszólalt Péter: „Látod, mi mindenünket elhagytuk, hogy kövessünk téged!”', 'Jézus így szólt hozzájuk: „Igazán mondom nektek: mindenki, aki elhagyta a házát vagy feleségét, testvéreit, szüleit vagy gyermekeit Isten királyságáért,', 'a többszörösét kapja vissza még ebben a világban, a következőben pedig örök életet kap.”', 'Azután félrehívta tizenkét tanítványát, és így szólt hozzájuk: „Figyeljetek rám! Elmegyünk Jeruzsálembe. Ott minden be fog teljesedni, amit a próféták az Emberfiáról megírtak.', 'Az Emberfiát nem zsidó emberek kezébe adják át. Kigúnyolják, meggyalázzák, és leköpik őt.', 'Végül megverik és megölik, de a harmadik napon feltámad.”', 'A tanítványok azonban semmit nem értettek ebből, mert mindez el volt rejtve előlük, és nem tudták, hogy Jézus miről beszélt.', 'Jézus Jerikó felé közeledett. Az út szélén egy vak ember ült és koldult.', 'A vak ember hallotta, hogy sokan mennek el mellette, és megkérdezte, hogy mi történik.', 'Az emberek elmondták, hogy a názáreti Jézus jön arra.', 'Erre a vak felkiáltott: „Jézus, Dávid Fia! Segíts rajtam!”', 'Ekkor azok, akik elől mentek, rászóltak, hogy maradjon csendben. Ő azonban annál jobban kiabált: „Dávid Fia! Segíts rajtam!”', 'Jézus megállt, és megparancsolta, hogy vezessék oda hozzá a vakot. Amikor a vak ember a közelébe ért, Jézus megkérdezte tőle:', '„Mit akarsz? Mit tegyek érted?” Ő így válaszolt: „Uram, szeretnék újra látni!”', 'Jézus ezt mondta neki: „Láss! A hited megmentett téged.”', 'A vak azonnal újra látott. Dicsőítette Istent, és követte Jézust. Mindenki, aki ezt látta, dicsérte Istent.'], ['Jézus megérkezett Jerikóba, és keresztülment a városon.', 'Élt ott egy Zákeus nevű ember. Fővámszedő volt és nagyon gazdag.', 'Szerette volna látni, hogy ki Jézus. De mivel alacsony volt, nem látta őt a sok embertől.', 'Ezért előreszaladt, és felmászott egy vadfügefára, hogy lássa őt, mert Jézusnak arra kellett elmennie.', 'Amikor Jézus odaért a fához, felnézett rá. Azt mondta Zákeusnak: „Zákeus, gyere le gyorsan, mert ma a te házadban kell megszállnom.”', 'Zákeus lemászott, és örömmel fogadta őt a házában.', 'Amikor látták ezt az emberek, mindannyian így kezdtek morgolódni: „Bűnöshöz megy vendégségbe!”', 'De Zákeus felállt, és így szólt az Úrhoz: „Uram, a vagyonom felét a szegényeknek adom, és ha valaha becsaptam valakit, annak négyszer annyit fizetek vissza.”', 'Jézus erre így válaszolt: „Ma menekült meg a bűntől ez a család, mivel ez az ember is Ábrahám fia.', 'Az Emberfia pedig azért jött, hogy megkeresse és megmentse azt, ami elveszett.”', 'Amikor az emberek hallották ezt, Jézus még egy történetet mondott nekik. Közel volt már ugyanis Jeruzsálemhez, és az emberek azt gondolták, hogy Isten királysága hamarosan eljön.', 'Így szólt tehát: „Egy magasrangú ember távoli vidékre utazott, hogy ott királlyá koronázzák, és utána visszatérjen a hazájába.', 'Magához hívatta tíz szolgáját. Mindegyiküknek adott egy zacskó pénzt. Azt mondta nekik: »Gazdálkodjatok ezzel a pénzzel, amíg vissza nem érkezem.«', 'A hazájában élő emberek azonban gyűlölték őt, ezért követséget küldtek a távoli vidéken élőkhöz, és ezt üzenték: »Nem akarjuk, hogy ez az ember legyen a királyunk!«', 'Ők azonban mégis királlyá tették. Amikor hazatért, hívatta a szolgáit, hogy megtudja, ki mennyi haszonra tett szert.', 'Előállt az első szolga, és azt mondta: »Uram, a pénzeddel tíz másik zacskó pénzt szereztem.«', 'Erre az ura azt mondta: »Jól van, jó szolga! Hűséges voltál a kicsin, ezért tíz várost bízok rád.«', 'Azután jött a második szolga, és azt mondta: »Uram, a pénzeddel öt másik zacskó pénzt szereztem.«', 'Ennek a szolgának pedig azt mondta az ura: »Uralkodj ezért öt város fölött!«', 'Ekkor jött a harmadik, és ezt mondta: »Uram, itt a pénzed. Zsebkendőbe kötöttem, és félretettem.', 'Féltem tőled, mert kemény ember vagy. Elveszed azt is, ami nem jár neked, és ott is aratsz, ahol nem vetettél.«', 'Az ura erre így válaszolt: »A saját szavaid alapján ítéllek meg, gonosz szolga! Tudtad, hogy kemény ember vagyok. Tudtad, hogy elveszem azt is, ami nem jár nekem, és ott is aratok, ahol nem vetettem.', 'Akkor miért nem tetted bankba a pénzemet, hogy amikor visszajövök, kamattal együtt kapjam vissza?«', 'A közelben állókhoz pedig így szólt: »Vegyétek el tőle azt a zacskó pénzt, és adjátok annak, akinek tíz zacskó pénze van!«', 'Erre azok így szóltak: »De uram, annak már van tíz zacskó aranya!«', 'Az uruk így felelt: »Mondom nektek: akinek van, az még többet kap. Akinek nincs, attól még azt is elveszik, amije van.', 'Az ellenségeimet pedig, akik nem akarták, hogy a királyuk legyek, hozzátok ide, és öljétek meg őket előttem!«”', 'Miután ezt elmondta, Jézus továbbment Jeruzsálem felé.', 'Amikor Betfagé és Betánia közelébe, az Olajfák hegyéhez ért, előre küldte két tanítványát. Ezt mondta nekik:', '„Menjetek be az előttetek levő faluba! Amikor bementek, találtok ott egy megkötözött szamárcsikót, amelyen még nem ült ember. Oldjátok el, és hozzátok ide!', 'Ha valaki megkérdezi, hogy miért oldjátok el, ezt mondjátok: »Az Úrnak szüksége van rá.«”', 'A küldöttek elmentek, és mindent úgy találtak, ahogy Jézus elmondta nekik.', 'Amint a szamárcsikót eloldozták, a csikó gazdái megkérdezték tőlük: „Miért oldjátok el?”', 'Ők pedig így válaszoltak: „Az Úrnak szüksége van rá.”', 'Elvitték a szamarat Jézushoz. Azután a kabátjaikat ráterítették a csikó hátára, és felültették rá Jézust.', 'Amerre ment Jézus, az emberek leterítették elé kabátjaikat az útra.', 'Amikor az Olajfák hegyének lejtőjéhez közeledett, követőinek tömege hangosan és örömmel dicsérni kezdte Istent azokért a csodákért, amelyeket látott.', 'Ezt kiáltották: „Áldott a király, aki az Úr nevében jön! Zsolt 118:26 Békesség a mennyben, és dicsőség a magasságban!”', 'A tömegben volt néhány farizeus, akik így szóltak Jézushoz: „Tanító, szólj rá a tanítványaidra!”', 'Ő azonban így felelt: „Mondom nektek: ha ők elhallgatnak, akkor a kövek fognak kiáltani!”', 'Amikor közel voltak már Jeruzsálemhez, és Jézus meglátta a várost, sírni kezdett érte.', 'Így szólt: „Bárcsak felismerted volna ma, hogy mi hoz békét számodra! De most már el van rejtve a szemed elől.', 'Mert eljön az idő, amikor ellenségeid barikádokat emelnek majd köréd. Körülvesznek, és minden oldalról bekerítenek.', 'A földig rombolnak le téged és itt élő gyermekeidet. Kő kövön nem marad, mert nem ismerted fel azt az időt, amikor Isten eljött hozzád, hogy megmentsen téged.”', 'Ezután Jézus belépett a Templomba, és elkezdte kizavarni onnan az árusokat.', 'Ezt mondta nekik: „Meg van írva: »Az én házam imádság háza lesz.« De ti »rablók barlangjává« tettétek.”', 'Ezután mindennap tanított a Templomban. A főpapok, a törvénytanítók, és a nép idős vezetői pedig keresték az alkalmat, hogy megölhessék őt.', 'De nem tudták, mit tegyenek, mert az emberek élvezettel hallgatták őt.”'], ['Egyik nap Jézus a Templomban tanított, és hirdette az örömhírt. Odamentek hozzá a főpapok, a törvénytanítók, és a nép idős vezetői.', 'Megkérdezték tőle: „Mondd meg nekünk, milyen hatalommal teszed ezeket a dolgokat! Ki adta neked ezt a hatalmat?”', 'Jézus így válaszolt: „Én is kérdezek tőletek valamit, ti pedig válaszoljatok:', 'Az, hogy János bemerítette az embereket, Istentől volt, vagy az emberektől?”', 'Erre ők így beszélgettek egymás közt: „Ha azt válaszoljuk, hogy Istentől volt, akkor megkérdezi majd: »Hát akkor miért nem hittetek neki?«', 'Ha viszont azt mondjuk, hogy az emberektől volt, akkor a nép megkövez minket, mert meg vannak győződve, hogy János próféta volt.”', 'Ezért azt válaszolták, hogy nem tudják.', 'Erre Jézus így szólt: „Akkor én sem mondom meg, hogy milyen hatalommal teszem ezeket.”', 'Aztán egy történetet mondott az embereknek: „Egy ember szőlőt ültetett. A szőlőskertet bérbe adta néhány munkásnak, ő pedig hosszú időre elutazott.', 'Amikor eljött a szüret ideje, elküldte egyik szolgáját a munkásokhoz, hogy elkérje a részét a szőlőből. A munkások azonban megverték a szolgát, és üres kézzel küldték vissza.', 'Azután egy másik szolgát is küldött a tulajdonos, de őt is megverték. Tiszteletlenül bántak vele, és üres kézzel küldték el.', 'Végül egy harmadik szolgát is elküldött, de azt is bántották és kidobták.', 'Ekkor így gondolkodott a szőlősgazda: »Mit tegyek? Elküldöm egyetlen, kedves fiamat, őt talán tisztelni fogják.«', 'De amikor a munkások meglátták a fiút, így beszéltek maguk között: »Ő az örökös! Öljük meg, így aztán a miénk lesz az örökség!«', 'Ezzel kilökték őt a szőlőskertből, és megölték.', 'Eljön, megöli a munkásokat, és másnak adja a szőlőt.” Amikor az emberek ezt meghallották, így szóltak: „Ennek soha nem szabad megtörténnie!”', 'De Jézus rájuk nézett, és így szólt: „Akkor mit jelent az Írásnak ez a része: »Az a kő, amit az építők megvetettek, lett a sarokkő.«? Zsolt 118:22', 'Aki erre a kőre ráesik, darabokra törik, és akire ez a kő ráesik, szétmorzsolódik.”', 'A törvénytanítók és a főpapok tudták, hogy a történetet róluk mondta, ezért el akarták őt fogni, csak féltek az emberektől.', 'Ezután figyelték Jézust, és megfigyelőket küldtek utána, akik igaznak tettették magukat. Az volt a tervük, hogy elfogják valami alapján, amit mond, és átadják őt a helytartónak, akinek hatalma volt elítélni őt.', 'Ezért a megfigyelők így szóltak Jézushoz: „Tanító, tudjuk, hogy amit beszélsz és tanítasz, igaz. Tudjuk, hogy nem vagy személyválogató, és amit Isten dolgairól tanítasz, az is igaz.', 'Mondd meg nekünk: Helyesnek tartod-e, hogy adót fizessünk a császárnak, vagy nem?”', 'Jézus ismerte gonosz szándékukat, ezért így szólt hozzájuk:', '„Mutassatok nekem egy ezüstpénzt! Kinek a képe és írása van rajta?” „A császáré” — mondták azok.', 'Erre ő így szólt hozzájuk: „Akkor adjátok meg a császárnak, ami a császáré! Istennek pedig azt, ami az Istené!”', 'Így aztán mégsem tudták Jézust rajtakapni az emberek előtt annak alapján, amit mondott. Megdöbbentek a válaszán, és elhallgattak.', 'Eljött hozzá néhány szadduceus (a szadduceusok nem hisznek a feltámadásban). Megkérdezték őt:', '„Tanító, Mózes előírta nekünk, hogy ha valakinek meghal a testvére, és annak volt felesége, de nem voltak gyermekei, akkor az életben maradt testvérnek el kell vennie az asszonyt feleségül. Majd gyermekeket kell adnia testvérének.', 'Volt hét fiútestvér. Az első megnősült, de meghalt úgy, hogy nem született gyermeke.', 'Ekkor a második fiútestvér vette el az asszonyt,', 'aztán a harmadik, és így tovább, míg végül mindannyian gyermekek nélkül haltak meg.', 'Végül az asszony is meghalt.', 'A feltámadáskor kinek lesz a felesége ez az asszony? Hiszen mind a hétnek a felesége volt!”', 'Jézus így szólt hozzájuk: „Az emberek, akik ebben a világban élnek, megnősülnek és férjhez mennek.', 'De azok, akiket méltónak találnak arra, hogy az új világban éljenek, és feltámadjanak a halottak közül — nem nősülnek, és nem mennek férjhez.', 'És többé nem halhatnak meg, mert olyanok, mint az angyalok. Ők Isten fiai, mivel a feltámadás fiai.', 'De azt, hogy a halottak feltámadnak, már Mózes is említette a csipkebokorról szóló történetben, amikor az Urat Ábrahám, Izsák és Jákób Istenének nevezte.', 'Isten pedig nem a halottak Istene, hanem az élőké, mert őáltala mindenki él.”', 'Néhány törvénytanító így válaszolt: „Jól mondtad, Tanító!”', 'És senki sem merte őt tovább kérdezgetni.', 'De ő így szólt hozzájuk: „Hogyan mondhatják azt a Krisztusról, hogy Dávid Fia?', 'Hiszen maga Dávid is ezt mondja a zsoltárokban: »Így szólt az Úr az én Uramhoz: Ülj a jobb oldalamra,', 'amíg ellenségeidet hatalmad alá nem vetem!« Zsolt 110:1', 'Ha tehát Dávid Urának nevezte a Krisztust, hogyan lehet akkor Krisztus Dávid fia?”', 'Miközben az egész nép hallgatta őt, így szólt tanítványaihoz:', '„Vigyázzatok a törvénytanítókkal! Szeretnek hosszú köntösben járni. Szeretik, ha tisztelettel köszöntik őket a piacokon és a zsinagógákban. A vacsorákon szeretnek a főhelyeken ülni.', 'De az özvegyek házát kirabolják. Hosszan imádkoznak, hogy az emberek felfigyeljenek rájuk. Ezek az emberek súlyosabb büntetést fognak majd kapni.”'], ['Jézus felnézett, és látta, hogyan teszik a gazdagok a Templom perselyébe az ajándékaikat.', 'Meglátott egy szegény özvegyasszonyt is, aki két rézpénzt dobott a perselybe.', 'Ekkor így szólt: „Igazán mondom nektek: ez a szegény özvegyasszony többet tett a perselybe, mint bárki más.', 'Mert a gazdagok abból a pénzből adtak, amelyre nem volt szükségük, de ez az özvegyasszony a szegénységéből adott oda mindent: az egész vagyonát.”', 'Néhányan dicsérték a Templomot, amelyet gyönyörű kövek díszítettek, és az ajándékokat, amelyeket az emberek Istennek ajánlottak. Jézus azonban így szólt:', '„Jönnek majd napok, amikor ezekből, amit itt láttok, kő kövön nem marad, és minden elpusztul.”', 'A tanítványok erre kérdezgetni kezdték: „Tanító, mikor történik meg mindez? Milyen jel mutatja meg azt az időt, amikor ezek meg fognak történni?”', 'Ő pedig így válaszolt: „Vigyázzatok, félre ne vezessenek titeket! Mert sokan jönnek majd az én nevemben, akik ezt mondják: »Én vagyok az!« és: »Az idő közel!« De ti ne kövessétek őket!', 'Ne féljetek, amikor háborúkról és harcokról hallotok! Mert először ezeknek kell megtörténniük, de a vég nem jön el azonnal.”', 'Azután így folytatta: „Nemzet nemzet ellen és királyság királyság ellen támad majd.', 'Sokfelé lesznek nagy földrengések, és az embereknek nem lesz mit enniük. Járványok lesznek, rettenetes dolgok történnek, és hatalmas jelek lesznek majd az égen.', 'De még mielőtt ezek megtörténnek, elfognak és üldözni fognak titeket. Átadnak titeket a zsinagógák vezetőinek, börtönbe zárnak, királyok és helytartók elé állítanak majd titeket miattam.', 'De mindez alkalmat ad majd nektek arra, hogy beszéljetek rólam.', 'Ezért határozzátok el magatokban, hogy nem aggódtok előre azon, hogy hogyan védjétek meg magatokat.', 'Mert én adom nektek a szavakat és a bölcsességet. Azért, hogy olyan dolgokat mondjatok, amire nem tud senki, aki ellenetek van, válaszolni vagy azzal szembeszállni.', 'Még a szüleitek, testvéreitek, rokonaitok és barátaitok is elárulnak titeket. Lesz olyan is köztetek, akit megölnek majd.', 'Mindenki gyűlöl majd titeket miattam.', 'De egyetlen hajszálatok sem fog elveszni.', 'Kitartó hittel megmentitek az életeteket.”', '„Amikor látjátok, hogy Jeruzsálemet hadseregek veszik körül, akkor tudjátok, hogy közel van a pusztulása.', 'Akkor azok, akik Júdeában vannak, meneküljenek a hegyekbe. Akik a városban vannak, jöjjenek ki onnan. Akik vidéken vannak, azok ne menjenek be a városba!', 'Mert a büntetés napjai ezek, hogy mindaz, amit megírtak, megtörténjen.', 'Ezekben a napokban szörnyű dolguk lesz a gyermeket váró és szoptató anyáknak. Nagy nyomorúság lesz ezen a földön, és Isten haragja eljön a nép ellen.', 'Karddal ölik meg és fogságba viszik őket mindenféle nép közé. Jeruzsálemet nem zsidó népek szállják meg, amíg csak le nem jár a nem zsidók ideje.”', '„Jelek lesznek a napban, a holdban és a csillagokban. A föld népei megijednek, és megrémülnek a tenger zúgásától és háborgásától.', 'Az emberek elájulnak a félelemtől és az aggodalomtól azok miatt, amik a világgal fognak történni.', 'Akkor meglátják az Emberfiát, amint hatalommal és nagy dicsőséggel eljön a felhőkben.', 'Amikor pedig ezek elkezdődnek, egyenesedjetek fel, és emeljétek fel a fejeteket, mert közeledik a szabadulás ideje!”', 'Aztán egy történetet mondott nekik: „Nézzétek meg a fügefát és az összes többi fát!', 'Amikor látjátok, hogy leveleik kihajtottak, már tudjátok, hogy közel van a nyár.', 'Ugyanígy, amikor látjátok, hogy mindezek a dolgok megtörténnek, tudjátok, hogy közel van már Isten királysága!', 'Igazán mondom nektek: nem múlik el ez a nemzedék, amíg mindezek a dolgok meg nem történnek.', 'Az ég és a föld elmúlik, de az én beszédeim soha nem múlnak el.”', '„Vigyázzatok, hogy ne nehezedjen el a szívetek mámortól, részegségtől és az élet gondjaitól. Vigyázzatok, hogy az a nap ne érjen titeket váratlanul, mint egy csapda.', 'Mert az a nap mindenkire eljön, aki a földön él.', 'Legyetek mindig éberek, és imádkozzatok, hogy túléljétek az elkövetkező eseményeket, és megállhassatok az Emberfia előtt!”', 'Jézus mindennap tanított a Templomban. Esténként kiment az Olajfák hegyére, és ott töltötte az éjszakát.', 'Az emberek korán reggel felkeltek, és siettek hozzá, hogy hallgassák őt a Templomban.'], ['Közeledett már a kovásztalan kenyerek ünnepe, amit Pászkának neveztek.', 'A főpapok és törvénytanítók keresték a módját, hogyan ölhetnék meg Jézust, mivel féltek az emberektől.', 'Akkor a Sátán belement Júdásba, akit Iskáriótesnek neveztek. Ő a tizenkét apostol egyike volt.', 'Júdás elment a főpapokhoz és a templomőrség vezetőihez, hogy megbeszélje velük, hogyan adhatná a kezükre Jézust.', 'Ők nagyon megörültek ennek, és megígérték, hogy pénzt adnak neki.', 'Júdás beleegyezett, és kereste az alkalmat, hogy akkor adhassa át nekik Jézust, amikor nincs körülötte tömeg.', 'Eljött a kovásztalan kenyerek napja, amikor feláldozták a pászkabárányt.', 'Jézus elküldte Pétert és Jánost, és ezt mondta nekik: „Menjetek, és készítsétek el nekünk a pászkavacsorát, hogy megehessük!”', 'Erre ők megkérdezték: „Hol akarod, hogy elkészítsük?” Jézus pedig így válaszolt:', '„Ahogy beléptek a városba, találkoztok egy emberrel, aki egy korsó vizet visz. Kövessétek őt abba a házba, ahová bemegy,', 'és mondjátok ezt a ház gazdájának: »A Tanító kérdezi; hol van a vendégszoba, ahol tanítványaimmal megehetem a pászkavacsorát?«', 'Erre ő mutat majd nektek egy nagy, berendezett szobát a felső emeleten. Ott készítsétek el a vacsorát!”', 'A tanítványok elmentek, és mindent úgy találtak, ahogy Jézus mondta. Akkor elkészítették pászkavacsorát.', 'Amikor eljött az idő, Jézus asztalhoz ült tanítványaival.', 'Így szólt: „Nagyon vágytam arra, hogy szenvedésem előtt veletek együtt ehessem meg ezt a pászkavacsorát.', 'Mert mondom nektek: addig nem eszem újabb pászkavacsorát, amíg mindez be nem teljesedik Isten királyságában.”', 'Azután kezébe vett egy poharat, hálát adott, és ezt mondta: „Vegyétek, és osszátok el egymás között!', 'Mert mondom nektek: mostantól fogva nem iszom bort addig, amíg el nem jön Isten királysága.”', 'Azután kenyeret vett a kezébe, és hálát adott érte. Megtörte, odaadta tanítványainak, és így szólt: „Ez az én testem, amelyet értetek adok oda. Ezt tegyétek az én emlékezetemre!”', 'Miután ettek, kezébe vette a poharat is, és ezt mondta: „Ez a pohár az új szövetség, ami az én véremmel kezdődik, ami értetek ontatik ki.”', '„De nézzétek, annak a keze, aki elárul engem, itt van az enyémmel együtt az asztalon.', 'Mert az Emberfia meghal, ahogyan azt elrendelte Isten, de nagyon rossz lesz annak, aki elárulja őt!”', 'A tanítványok pedig kérdezgetni kezdték egymástól, hogy ki lehet az, aki ilyet tenne közülük.', 'Ezután vitatkozni kezdtek azon is, hogy ki a legnagyobb közülük.', 'Jézus így szólt hozzájuk: „Más nemzetek királyai uralkodnak a népükön, és azokat, akik hatalmat gyakorolnak fölöttük, jótevőknek nevezik.', 'De ti ne legyetek ilyenek! Hanem aki közöttetek a legnagyobb, olyan legyen, mint a legfiatalabb, és aki vezet, olyan legyen, mint aki szolgál!', 'Mert ki a nagyobb? Aki az asztalnál ül, vagy az, aki kiszolgálja? Talán nem az, aki az asztalnál ül? Én pedig olyan vagyok közöttetek, mint aki szolgál.', 'De ti vagytok azok, akik mindeddig mellettem álltatok a nehézségek idején is.', 'Én rátok hagyom a királyságot, ahogyan rám hagyta az én Atyám.', 'Az asztalomnál fogtok enni és inni a királyságomban. Trónokon fogtok ülni, és ítéletet tartotok Izráel tizenkét törzse felett.”', '„Simon, Simon, a Sátán elkért titeket, hogy kiválogasson, mint a földműves a búzát.', 'De én imádkoztam érted, hogy ne veszítsd el a hitedet. Ezért amikor visszatérsz, erősítsd meg a testvéreidet!”', 'De Simon Péter így szólt hozzá: „Uram, én kész vagyok veled menni a börtönbe, és a halálba is!”', 'Ám Jézus így szólt hozzá: „Mondom neked, Péter, mielőtt a kakas megszólalna ma éjjel, háromszor tagadod le, hogy ismersz engem.”', 'Azután így folytatta: „Amikor elküldtelek titeket erszény, tarisznya vagy saru nélkül, volt-e szükségetek még valamire?” Ők pedig így feleltek: „Semmire.”', 'Ekkor így szólt: „De most, akinek van erszénye, vegye magához a tarisznyával együtt. Akinek nincs kardja, adja el a kabátját, és vegyen egyet!', 'Mert mondom nektek: énrajtam kell beteljesednie ennek az Írásnak: »Gonosztevőnek mondták őt.« Ézs 53:12 Igen, ezt rólam írták meg, és hamarosan be fog teljesedni.”', 'A tanítványok ekkor így szóltak: „Nézd, Uram, itt van két kard!” Ő pedig így válaszolt nekik: „Elég.”', 'Ezután szokása szerint elment az Olajfák hegyére, tanítványai pedig követték őt.', 'Amikor odaért, így szólt a tanítványaihoz: „Imádkozzatok, nehogy kísértésbe essetek!”', 'Ezután távolabb ment tőlük, mintegy ötven méterre. Letérdelt, és a következő szavakkal imádkozott:', '„Atyám, ha akarod, vedd el tőlem a szenvedésnek ezt a poharát! De ne az én akaratom legyen meg, hanem a tiéd!”', 'Ekkor egy angyal jelent meg neki a mennyből, és megerősítette őt.', 'Jézus telve volt fájdalommal, és még kitartóbban imádkozott. Verítéke földre hulló vércseppekhez hasonlított.', 'Amikor imáját befejezte, felállt, és visszament a tanítványokhoz. Látta, hogy azok bánatukban elaludtak.', 'Ekkor így szólt hozzájuk: „Miért alszotok? Keljetek fel, és imádkozzatok, nehogy kísértésbe essetek!”', 'Míg ezeket mondta, egy csoport ember jelent meg. Júdás vezette őket, aki a tizenkét apostol egyike volt. Odament Jézushoz, hogy megcsókolja őt.', 'Jézus azonban így szólt hozzá: „Júdás, te csókkal árulod el az Emberfiát?”', 'Amikor a körülötte levők látták, hogy mi készül, megkérdezték tőle: „Uram, odacsapjunk a kardunkkal?”', 'Valamelyikük rácsapott a főpap szolgájára, és levágta annak jobb fülét.', 'De Jézus azt mondta nekik: „Állj! Ennyi elég!”Megérintette a szolga fülét, és meggyógyította őt.', 'Azután így szólt a főpapokhoz, a templomőrséghez és a nép idős vezetőihez, akik érte jöttek: „Kardokkal és botokkal jöttök ellenem, mint valami rabló ellen?', 'Hiszen minden nap veletek voltam a Templomban, és nem próbáltatok elfogni! De eljött a ti órátok: a sötétség uralmának órája.”', 'Ekkor elfogták őt, elvezették, és elvitték a főpap házába. Péter pedig távolról követte őket.', 'Később, amikor az emberek tüzet gyújtottak az udvar közepén, és leültek, Péter is leült közéjük.', 'Egy szolgálólány meglátta őt, amint ott ült a tűz fényében. Közelebbről is megnézte, és így szólt: „Ez az ember is vele volt.”', 'De Péter letagadta, és azt mondta: „Asszony, nem ismerem őt!”', 'Valamivel később más is meglátta őt, és így szólt hozzá: „Te is közülük való vagy!” De Péter így felelt: „Ember, nem vagyok közülük való!”', 'Körülbelül egy óra múlva valaki más is ezt mondta: „Semmi kétség, ez az ember is vele volt, hiszen ő is galileai.”', 'De Péter így válaszolt: „Ember, nem tudom, miről beszélsz!” Abban a pillanatban, amikor még beszélt, megszólalt a kakas.', 'Az Úr megfordult és ránézett Péterre. Péter visszaemlékezett, mit mondott neki Jézus: „Háromszor tagadod le, hogy ismersz engem, mielőtt a kakas megszólalna ma éjjel.”', 'Ekkor Péter kiment, és keservesen sírt.', 'A férfiak pedig, akik Jézust fogva tartották, gúnyolni és verni kezdték őt.', 'Bekötötték a szemét, és ezt kérdezgették: „Prófétálj, ki ütött meg!”', 'Sok egyéb dolgot is mondtak neki, hogy megsértsék.', 'Amikor reggel lett, összegyűltek a nép idős vezetői, a főpapok és a törvénytanítók. Jézust is odavezették eléjük.', 'Így szóltak hozzá: „Ha te vagy a Krisztus, mondd meg nekünk!” De ő így felelt: „Ha megmondom, nem hiszitek el nekem,', 'ha pedig én kérdezlek titeket, nem válaszoltok.', 'De mostantól kezdve az Emberfia ott ül majd a Mindenható Isten jobbján.”', 'Erre azok megkérdezték: „Tehát te vagy az Isten Fia?” Ő pedig így felelt: „Igazatok van, amikor azt mondjátok, hogy én vagyok.”', 'Ők pedig ezt mondták: „Mi szükségünk volna még több bizonyítékra? A saját fülünkkel hallottuk, hogy ő maga mondta ezt!”'], ['Ezután az egész csoport elindult, és elvitték Jézust Pilátushoz.', 'Ott így kezdték el vádolni: „Erről az emberről megállapítottuk, hogy félrevezeti népünket. Ellenzi, hogy adót fizessünk a császárnak, és azt mondja magáról, hogy ő maga Krisztus, a király.”', 'Pilátus megkérdezte tőle: „Te vagy a zsidók királya?” Jézus pedig így válaszolt: „Úgy van, ahogy mondod.”', 'Pilátus ekkor így szólt a főpapokhoz és a néphez: „Semmi rosszat nem találok ebben az emberben.”', 'De azok újra és újra ezt mondták: „Júdea egész népét fellázítja a tanításaival, Galileától kezdve egészen idáig.”', 'Amikor Pilátus ezt hallotta, megkérdezte, hogy Jézus Galileából való-e.', 'Amikor megtudta, hogy Heródes hatósága alá tartozik, elküldte őt Heródeshez. Heródes azokban a napokban szintén Jeruzsálemben volt.', 'Amikor meglátta Jézust, nagyon megörült. Már évek óta szerette volna látni, mivel hallott róla, és remélte, hogy Jézus tesz előtte néhány csodát.', 'Sok kérdést feltett neki, de Jézus egyikre sem válaszolt.', 'A z ott álló főpapok és törvénytanítók hevesen vádolták őt.', 'Heródes és katonái megvetően bántak vele. Kigúnyolták, díszes ruhát adtak rá, majd visszaküldték őt Pilátushoz.', 'Heródes és Pilátus ezen a napon kötöttek barátságot, mert ezelőtt ellenségek voltak.', 'Ekkor Pilátus összehívta a főpapokat, a vezetőket és a népet.', 'Így szólt hozzájuk: „Ezt az embert azzal hoztátok ide, hogy félrevezeti a népet. Én kikérdeztem őt, és semmi olyat nem találtam benne, ami bizonyítaná vádjaitokat.', 'Heródes sem talált benne semmi rosszat, mert visszaküldte őt hozzánk. Látjátok tehát, hogy semmit sem tett, amiért halált érdemelne.', 'Ezért megkorbácsoltatom, és elengedem.”', '„Ünnepek alkalmával ugyanis szabadon kellett engednie nekik egy foglyot.”', 'Erre az egész nép kiabálni kezdett: „Öld meg ezt az embert! Barabbást pedig engedd nekünk szabadon!”', '(Barabbás a városban történt lázadás és gyilkosság miatt volt börtönben.)', 'Pilátus újra szólt hozzájuk, mert ő szabadon akarta engedni Jézust.', 'De azok tovább kiabáltak: „Feszítsd meg! Feszítsd meg!”', 'Pilátus harmadszor is megszólalt: „De hát mi rosszat tett? Semmit sem találtam benne, amiért halált érdemelne. Megbüntetem, és azután elengedem.”', 'De a tömeg hangosan kiabálva követelte, hogy feszítsék keresztre Jézust. Végül a kiáltozás győzött,', 'és Pilátus úgy döntött, hogy teljesíti a kérésüket.', 'Szabadon engedte azt az embert, akit kértek — aki lázadásért és gyilkosságért volt börtönben —, Jézust pedig átadta nekik, hogy tegyenek vele, amit akarnak.', 'Mialatt elvezették őt, megfogtak egy Cirénéből való, Simon nevű embert, aki épp a mezőről jött. Rátették a keresztet, és kényszerítették, hogy vigye Jézus után.', 'Nagy tömeg követte Jézust, köztük néhány asszony is, akik jajgattak és siratták őt.', 'Jézus feléjük fordult, és így szólt hozzájuk: „Jeruzsálem leányai, ne engem sirassatok! Sirassátok inkább magatokat és a gyermekeiteket!', 'Mert közelednek a napok, amikor az emberek azt mondják: »Boldogok azok az asszonyok, akiknek nem lehetett gyermekük. Boldogok azok az anyaméhek, amelyek nem szültek, és azok az emlők, amelyek nem tápláltak gyermeket.«', 'A hegyeknek azt mondják: »Essetek ránk!«, és a domboknak: »Rejtsetek el minket!«', 'Mert ha a zöldellő fával ezt teszik, mit tesznek majd a szárazzal?”', 'Jézussal együtt két bűnözőt is kivezettek, hogy megöljék őket.', 'Amikor megérkeztek arra a helyre, amelyet Koponya-helynek neveznek, ott keresztre feszítették Jézust, és a két bűnözőt is. Az egyik bűnözőt a jobb oldalán, a másikat pedig a bal oldalán feszítették keresztre.', 'Jézus így szólt: „Atyám, bocsáss meg nekik, mert nem tudják, hogy mit tesznek!” A katonák sorsot vetettek, és így osztották el a ruháit maguk között.', 'A tömeg ott állt, és nézte. A vezetők így gúnyolták őt: „Másokat megmentett. Mentse meg magát is, ha ő a Krisztus, Isten választottja!”', 'A katonák is odamentek, és kigúnyolták. Ecetet kínáltak neki,', 'és így szóltak hozzá: „Ha te vagy a zsidók királya, mentsd meg magad!”', 'Fölötte pedig ez a felirat állt: „EZ A ZSIDÓK KIRÁLYA.”', 'Az egyik bűnöző, aki mellette függött, így sértegette: „Hát nem te vagy a Krisztus? Mentsd meg hát magadat, és minket is!”', 'De a másik bűnöző rászólt és ezt mondta neki: „Nem félsz Istentől? Te is halálra vagy ítélve, ahogyan ő.', 'Csakhogy a mi ítéletünk jogos, mert azt kapjuk, amit megérdemeltünk. Ez az ember azonban semmi rosszat sem tett.”', 'Aztán így szólt: „Jézus! Emlékezz rám, amikor uralmad elkezdődik!”', 'Jézus így válaszolt: „Mondom neked, ma együtt leszel velem a Paradicsomban.”', 'Déli tizenkét óra körül a nap eltűnt, és három óráig sötétség volt a földön.', 'A templom függönye kettészakadt.', 'Ekkor Jézus hangosan felkiáltott: „Atyám, a kezedbe helyezem az életemet.” Amikor ezt kimondta, meghalt.', 'Amikor a százados látta, ami történt, Istent dicsőítette, és ezt mondta: „Biztos, hogy igaz ember volt.”', 'Mindazok pedig, akik az eseményre odagyűltek és látták mindazt, ami történt, szomorúan távoztak.', 'Jézus közeli barátai pedig, köztük az asszonyok is, akik Galileától idáig követték, távolabb álltak, és figyeltek mindent.', 'Volt ott egy József nevű jó és igaz ember, a Főtanács tagja.', 'Ő nem értett egyet a tanács döntésével és azzal, amit tettek. A júdeai Arimátia városából származott. Várta Isten királyságának eljövetelét.', 'Ez az ember elment Pilátushoz, és elkérte tőle Jézus testét.', 'Levette a keresztről, és vászonba tekerte. Egy sziklába vágott sírba fektette, amelyben addig még senki sem volt eltemetve.', 'Péntek volt, közeledett a szombat napja.', 'Az asszonyok, akik Galileától követték Jézust, most Józseffel mentek. Látták a sírt, és azt is, hogy hogyan helyezték bele Jézus testét.', 'Azután hazamentek, és illatszereket és balzsamokat készítettek. A szombatot pedig pihenéssel töltötték a parancsolat szerint.'], ['A hét első napján korán reggel az asszonyok kimentek a sírhoz, és magukkal vitték az elkészített illatszereket is.', 'A követ a sír bejáratától elhengerítve találták.', 'Bementek, de nem találták ott az Úr Jézus testét.', 'Amint ott álltak tanácstalanul, hirtelen két ember jelent meg mellettük fényes ruhában.', 'Erre az asszonyok félelemmel telve arcra borultak. De az angyalok így szóltak hozzájuk: „Miért keresitek az élőt a halottak között?', 'Nincs itt. Feltámadt! Emlékezzetek, hogy mit mondott nektek még Galileában:', '»Az Emberfiát bűnösök kezére adják, megfeszítik, és a harmadik napon feltámad.«”', 'Ekkor az asszonyok visszaemlékeztek Jézus szavaira.', 'Visszatértek a sírtól, és mindent elmondtak a tizenegy apostolnak és a többieknek.', 'Ott volt a Magdalai Mária, Johanna és Mária, Jakab anyja. Ők a velük levő többi asszonnyal együtt elmondták mindezeket az apostoloknak.', 'Az apostolok azonban bolondságnak tartották ezt, és nem hittek nekik.', 'Péter mégis felállt, és elfutott a sírhoz. Benézett a sírba, de nem látott benne mást, csak a vászonlepedőket. Ekkor elment, és magában csodálkozott a történteken.', 'Ugyanezen a napon két tanítvány egy Emmaus nevű faluba indult. Emmaus tizenkét kilométerre volt Jeruzsálemtől.', 'A tanítványok útközben azokról a dolgokról beszélgettek, amik történtek.', 'Miközben beszélgettek és vitatkoztak, maga Jézus lépett oda hozzájuk, és velük ment.', 'De ők, mintha homályos lett volna a szemük, nem ismerték fel Jézust.', 'Jézus megkérdezte tőlük: „Miről beszélgettek útközben?” Erre azok megálltak. Arcuk nagyon szomorúnak tűnt.', 'Az egyik, akit Kleopásnak hívtak, ezt mondta neki: „Te volnál az egyetlen Jeruzsálemben, aki nem tudja, mi történt ott ezekben a napokban?”', 'Jézus megkérdezte: „Mi történt?” Azok így feleltek: „A názáreti Jézusról beszéltünk. Ő a szavaival és a cselekedeteivel is megmutatta, hogy hatalmas próféta Isten és az emberek előtt.', 'Arról beszéltünk, hogy hogyan adták át a főpapjaink és a vezetőink halálos ítéletre, és hogyan feszítették őt keresztre.', 'Pedig mi abban reménykedtünk, hogy ő hoz szabadulást Izráel népének. Ma három napja, hogy mindez történt.', 'Ezen kívül néhány közülünk való asszony is megdöbbentett minket. Ma korán reggel kimentek a sírhoz,', 'de a testet nem találták ott. Mikor visszajöttek, elmondták, hogy angyalok jelentek meg nekik, akik azt mondták, hogy Jézus él.', 'Ekkor a csoportunk néhány tagja elment a sírhoz, és mindent úgy találtak, ahogyan az asszonyok elmesélték. De ők sem látták őt.”', 'Erre Jézus azt mondta nekik: „Milyen bolondok vagytok, és milyen nehezen hiszitek el mindazt, amit a próféták megmondtak!', 'Nem kellett a Krisztusnak mindent elszenvednie azért, hogy dicsőséget szerezzen?”', 'S azzal Mózestől kezdve a többi prófétán keresztül elmagyarázta nekik mindazt, ami az egész Írásban a Krisztusról szólt.', 'Közben elérkeztek ahhoz a faluhoz, ahová indultak, Jézus pedig úgy tett, mintha tovább akarna menni.', 'De a tanítványok erősen kérlelték: „Maradj velünk, hiszen mindjárt este van, és vége a napnak!” Erre Jézus bement a faluba, hogy velük maradjon.', 'Amikor asztalhoz ültek, megfogta a kenyeret, hálát adott érte, megtörte, és odaadta nekik.', 'Ekkor megnyílt a szemük, és felismerték Jézust, de ő eltűnt előlük.', 'Ők pedig így szóltak egymáshoz: „Hogy felforrósodott a szívünk, amikor útközben beszélt hozzánk, és az Írásokat magyarázta!”', 'Még abban az órában elindultak, és visszamentek Jeruzsálembe. Együtt találták a tizenegy apostolt, és a többieket,', 'akik ezzel fogadták őket: „Valóban feltámadt az Úr! Megjelent Simonnak!”', 'Ekkor a két tanítvány is elmondta, hogy mi történt velük az úton, és hogy hogyan ismerték fel Jézust, amikor megtörte a kenyeret.', 'Miközben erről beszéltek, megállt közöttük Jézus, és így szólt hozzájuk: „Békesség nektek!”', 'De ők megrémültek és féltek, mert azt hitték, hogy kísértetet látnak.', 'De Jézus így folytatta: „Miért ijedtetetek meg, és miért kételkedtek?', 'Nézzétek meg a kezemet és a lábamat! Valóban én vagyok az! Érintsetek meg, és nézzetek ide! Egy kísértetnek sincs húsa, sem csontja, de amint látjátok, nekem van.”', 'S ezzel megmutatta nekik a kezét és a lábát.', 'De azok örömükben még mindig nem tudták elhinni mindezt, és csak csodálkoztak. Jézus megkérdezte: „Van itt valami ennivalótok?”', 'Erre adtak neki egy darab főtt halat.', 'Jézus fogta a halat, és a szemük láttára megette.', 'Ezután így szólt hozzájuk: „Éppen erről beszéltem nektek, amíg veletek voltam: Mindennek be kell teljesednie, amit megírtak rólam Mózes törvényeiben, a próféták könyveiben és a zsoltárokban.”', 'Ezután megvilágosította az értelmüket, hogy megértsék az Írásokat.', 'Ezt mondta: „meg van írva az Írásokban: a Krisztusnak meg kell halnia, de a harmadik napon feltámad a halálból.', 'Jeruzsálemtől kezdve minden népnek hirdetni fogják, hogy változtassák meg gondolkodásukat és életüket, és ezáltal a bűneik meg lesznek bocsátva.', 'Ti vagytok erre a tanúk.', 'Most pedig elküldöm nektek, amit az én Atyám megígért. De a városban kell maradnotok, amíg mennyei erőt nem kaptok.”', 'Ezután Jézus elvezette őket egészen Betániáig. Felemelte a kezét, és megáldotta őket.', 'Miközben áldotta őket, egyre távolodott tőlük, és felvitetett a mennybe.', 'A tanítványok leborulva imádták őt. Ezután nagy örömmel visszamentek Jeruzsálembe.', 'Minden idejüket a Templomban töltötték, és dicsérték Istent.']], 'John': [['A világ kezdete előtt már létezett az Ige. Az Ige Istennél volt, és Isten volt az Ige.', 'A világ kezdete előtt az Ige együtt volt Istennel.', 'Minden általa lett, és nélküle semmi nem jött létre.', 'Benne volt az élet, és ez az élet volt az emberek világossága.', 'A világosság a sötétségben fénylik. A sötétség azonban nem győzte le a világosságot.', 'Volt egy ember, akit Isten küldött. Jánosnak hívták.', 'Azért jött, hogy tanúskodjon a világosságról, hogy minden ember, aki hallja őt, higgyen.', 'Nem ő volt a világosság, hanem azért jött, hogy a világosságról beszéljen az embereknek.', 'Az igazi világosság már készen volt arra, hogy megjelenjen, és világosságot adjon minden embernek.', 'Az Ige már a világon volt, és bár ez a világ általa lett, a világ mégsem ismerte fel őt.', 'A saját világába jött, de az övéi mégsem fogadták el.', 'Azoknak azonban, akik elfogadták őt, jogot adott arra, hogy Isten gyermekei legyenek. Mindazoknak, akik hisznek benne.', 'Ők nem a szokásos módon születtek, ahogyan a gyerekek szoktak születni, nem testi vágyból, és nem férfi kívánságából, hanem Istentől születtek.', 'Az Ige emberré lett, és közöttünk élt. Mi láttuk az ő dicsőségét, mint az Atya egyetlen Fiának dicsőségét. Ő telve volt kegyelemmel és igazsággal.', 'János róla tanúskodott, és ezt hirdette: „Róla beszéltem, amikor azt mondtam, hogy aki utánam jön, nagyobb mint én, mert már előbb létezett, mint én.', 'Ő telve volt kegyelemmel és igazsággal, és mindannyian sok áldást kaptunk ebből.', 'A Törvényt Mózesen keresztül kaptuk, de a kegyelmet és az igazságot Jézus Krisztus által.', 'Istent soha senki nem látta. Az egyetlen Fiú ismertette meg velünk milyen az Isten. Ő maga Isten és nagyon közel van az Atyához.”', 'János így tanúskodott, amikor a jeruzsálemi zsidó vezetők papokat és lévitákat küldtek hozzá, hogy megtudják, kicsoda ő.', 'János nem tagadta meg a választ, hanem nyíltan megmondta: „Nem én vagyok a Krisztus.”', 'Ekkor megkérdezték tőle: „Hát akkor ki vagy? Talán Illés?” „Nem” — mondta János. „Te vagy a próféta?” De János így felelt: „Nem az vagyok.”', 'Ekkor ezt kérdezték tőle: „Ki vagy? Mondd meg, hogy válaszolhassunk azoknak, akik küldtek minket! Mit mondasz magadról?”', 'János Ézsaiás próféta szavaival válaszolt: „A pusztában kiáltó hang vagyok, aki ezt mondja: ‘Készítsétek az Úr útját!’” Ézs 40:3', 'Ezeket az embereket a farizeusok küldték.', 'Tovább kérdezgették Jánost: „Ha nem vagy a Krisztus, sem Illés, sem pedig a próféta, akkor miért meríted be az embereket?”', 'János erre így válaszolt: „Én vízbe merítem be az embereket. De van közöttetek valaki, akit ti nem ismertek.', 'Ő az, aki utánam jön, és én arra sem vagyok méltó, hogy a saruja szíját kioldjam.”', 'Mindezek Betániában, a Jordán folyón túl történtek, ahol János bemerítette az embereket.', 'Másnap János meglátta Jézust, amint feléje közeledett, és így szólt: „Nézzétek, ő az Isten Báránya, aki elveszi az emberek bűneit!', 'Ő az, akiről azt mondtam, hogy utánam jön, mégis nagyobb nálam, mert már előttem is létezett.', 'Én nem ismertem őt, de eljöttem, hogy vízbe merítsem az embereket, azért hogy Izrael megismerhesse őt.”', 'Ezután János így tanúskodott: „Láttam a Szent Szellemet, amint leszállt a Mennyből, mint egy galamb, és megnyugodott rajta.', 'Én magam nem ismertem őt, de aki elküldött, hogy vízbe merítsem az embereket, azt mondta nekem: ‘Akire látod, hogy leszáll a Szent Szellem, és megnyugszik rajta, ő az, aki majd Szent Szellembe merít be.’', 'Én pedig láttam, és tanúsítom, hogy ő az Isten Fia.”', 'Másnap is ott volt János két tanítványával.', 'Amikor látta, hogy arra jön Jézus, így szólt: „Nézzétek, az Isten Báránya!”', 'Amikor ezt a két tanítvány meghallotta, Jézus után indultak.', 'Jézus megfordult, és amikor látta, hogy követik, megkérdezte tőlük: „Mit akartok?” Ők pedig így válaszoltak: „Rabbi (ez azt jelenti: Mester), hol laksz?”', 'Jézus erre azt mondta: „Gyertek, és nézzétek meg!” Ők pedig vele mentek, megnézték, hol lakik, és aznap vele maradtak. Körülbelül délután négy óra volt akkor.', 'A két tanítvány közül, akik hallották Jánost, és követték Jézust, az egyik András volt, Simon Péter testvére.', 'András azonnal megkereste testvérét, Simont, és elmondta neki, hogy megtalálták a Messiást (ez azt jelenti: Krisztus).', 'El is vitte Simon Pétert Jézushoz. Jézus ránézett, és ezt mondta: „Te Simon vagy, Jóna fia. Kéfás lesz a neved.” Ez azt jeleni: Kőszikla.', 'Másnap Jézus el akart menni Galileába. Ekkor találkozott Fülöppel, és így szólt hozzá: „Kövess engem!”', 'Fülöp Bétsaidából, András és Péter városából való volt.', 'Később Fülöp találkozott Nátánaéllel, és elmondta neki: „Megtaláltuk azt, akiről Mózes írt a Törvényben, és akiről a próféták is írtak, Jézust, József fiát, aki Názáretből való.”', 'Nátánaél így válaszolt: „Jöhet-e valami jó Názáretből?” Fülöp pedig azt mondta: „Gyere, és nézd meg!”', 'Jézus látta, amint Nátánaél közeledett felé, és azt mondta róla: „Nézzétek, itt van egy igazi Izraelita, akiben nincs semmi hamisság.”', 'Ekkor Nátánaél megkérdezte: „Honnan ismersz engem?” Jézus pedig így felelt: „Láttalak a fügefa alatt, mielőtt Fülöp idehívott.”', 'Erre Nátánaél így válaszolt: „Rabbi, te vagy az Isten Fia, Izrael Királya!” Jézus pedig megkérdezte:', '„Azért hiszel, mert azt mondtam, hogy láttalak a fügefa alatt? Ennél nagyobb dolgokat is látsz majd.”', 'És így folytatta: „Igazán mondom nektek: látjátok majd, hogy megnyílik a Menny, és Isten angyalai felszállnak és leszállnak az Emberfiára.”'], ['A harmadik napon lakodalom volt a galileai Kánában. Jézus anyja is ott volt.', 'Jézust és a tanítványait is meghívták.', 'Amikor elfogyott a bor, így szólt Jézus anyja: „Nincs több boruk!”', 'Erre Jézus ezt válaszolta: „Asszony, miért mondod ezt nekem? Nem jött még el az én időm.”', 'Anyja pedig így szólt a szolgákhoz: „Tegyetek meg mindent, amit Jézus mond.”', 'Volt ott hat, kőből készült víztartó, amit a zsidók a szertartásokon tisztálkodásra használtak. Ezekbe egyenként két vagy három mérce víz fért.', 'Jézus megparancsolta a szolgáknak: „Töltsétek meg az edényeket vízzel!” Ők pedig egészen teletöltötték.', 'Azután Jézus azt mondta: „Merítsetek belőle, és vigyetek a násznagynak!” A szolgák így is tettek.', 'A násznagy megkóstolta a borrá változott vizet. Ő nem tudta, honnan van a bor, de a szolgák, akik merítettek belőle, tudták. Akkor a násznagy odahívta a vőlegényt,', 'és azt mondta neki: „Mindenki a legjobb bort szolgálja fel először, és amikor a vendégek már részegek, akkor hozzák az olcsó bort. Te pedig a legjobbat mostanáig tartogattad!”', 'Ez volt az első csoda, amit Jézus tett. Ez a galileai Kánában történt. Megmutatta dicsőségét, és tanítványai hittek benne.', 'Ezután Jézus Kapernaumba ment anyjával, testvéreivel és tanítványaival, és ott maradtak néhány napig.', 'Közeledett már a zsidók ünnepe, a Pászka, ezért Jézus felment Jeruzsálembe.', 'Látta, hogy a Templomban marhákat, juhokat és galambokat árulnak, és látta a pénzváltókat asztalaiknál.', 'Ekkor kötélből ostort font, és kizavarta őket a Templomból a juhokkal és a marhákkal együtt. A pénzváltók pénzét szétszórta, és felborította asztalaikat.', 'A galambárusoknak pedig ezt mondta: „Vigyétek ki innen ezeket! Ne csináljatok piacot az én Atyám házából!”', 'Ekkor a tanítványoknak eszébe jutott, hogy meg van írva: „A te házad iránti szeretet eléget engem.” Zsolt 69:10', 'A zsidók azonban így szóltak: „Tegyél valami csodát! Ezzel bizonyítsd be, hogy jogod van ilyeneket tenni!”', 'Jézus így válaszolt nekik: „Romboljátok le ezt a templomot, és én három nap alatt újra felépítem!”', 'Erre a zsidók így feleltek: „Negyvenhat évig tartott, amíg ezt a Templomot felépítették! Te pedig három nap alatt építenéd fel?”', 'De a templom, amiről Jézus beszélt, a saját teste volt.', 'Miután feltámadt a halálból, a tanítványok visszaemlékeztek mindarra, amit ekkor mondott, és hittek az Írásban és Jézus szavaiban.', 'Amíg Jeruzsálemben volt az ünnepen, sokan hittek benne, mert látták a csodákat, amelyeket tett.', 'De Jézus nem bízott bennük, mert ismerte őket.', 'Nem volt szüksége arra, hogy bárki bármit is mondjon neki az emberről, mert tudta, mi van a szívükben.'], ['Volt a farizeusok között egy ember, akit Nikodémusnak hívtak. A zsidók egyik vezetője volt.', 'Egy éjjel elment Jézushoz, és azt mondta neki: „Rabbi, tudjuk, hogy Istentől jött tanító vagy, mert senki nem tudja megtenni azokat a csodákat, amelyeket te teszel, ha Isten nincs vele.”', 'Jézus pedig így szólt hozzá: „Igazán mondom neked, ha valaki nem születik újjá, nem láthatja meg Isten Királyságát.”', 'Erre Nikodémus ezt kérdezte: „Hogyan születhet újjá az ember amikor már öreg? Csak nem mehet vissza az anyja méhébe, hogy újból megszülessen?!”', 'Jézus pedig így válaszolt: „Igazán mondom neked, ha valaki nem születik újjá víz és Szent Szellem által, nem mehet be Isten királyságába.', 'Ami testtől született, az test, de ami Szent Szellemtől született, az szellem.', 'Ne csodálkozz, hogy azt mondtam: újjá kell születned!', 'A szél arra fúj amerre, akar. Hallod a hangját, de nem tudod, honnan jön, és hová tart. Így van ez mindenkivel, aki a Szent Szellemtől született.”', 'Nikodémus megkérdezte: „Hogy lehet ez?”', 'Jézus pedig így felelt: „Te Isten népének tanítója vagy, és mégsem tudsz ezekről?', 'Igazán mondom neked, mi arról beszélünk, amit tudunk, és azt mondjuk el, amit láttunk, de ti nem fogadjátok el, amit mondunk.', 'Földi dolgokról beszéltem nektek, és nem hittetek. Hogyan fogjátok elhinni, ha mennyei dolgokról beszélek?', 'Senki sem ment fel a Mennybe, csak az, aki a Mennyből jött le: az Emberfia.', 'Ahogyan Mózes felemelte a kígyót a pusztában, úgy kell az Emberfiát is felemelni,', 'hogy aki hisz benne, annak örök élete legyen.', 'Mert úgy szerette Isten az embereket, hogy egyetlen Fiát adta, hogy aki hisz a Fiúban, el ne vesszen, hanem örök élete legyen.', 'Mert Isten nem azért küldte el a Fiát erre a világra, hogy elítélje az embereket, hanem azért, hogy megmentse őket általa.', 'Aki hisz benne, nem kerül ítéletre. De aki nem hisz, már ítélet alatt van, mert nem hitt az Isten egyetlen Fiában.', 'Az ítélet pedig ez: a világosság eljött az emberek közé, de azok jobban szerették a sötétséget, mint a világosságot, mert gonosz dolgokat tettek.', 'Mindenki, aki gonosz dolgokat tesz, gyűlöli a világosságot, és nem jön a világosságra, nehogy kiderüljön, mit csinált.', 'De aki az igazságot követi, kijön a világosságra. A világosság megmutatja, hogy Isten által tette ezeket a dolgokat.”', 'Jézus ezután tanítványaival együtt Júdeába ment. Ott maradt velük, és bemerítette az embereket.', 'János pedig Szálim közelében, Ainonnál merítette be az embereket, mert ott bőven volt víz. Az emberek pedig odajöttek Jánoshoz, és bemerítkeztek.', 'Jánost ugyanis ekkor még nem zárták börtönbe.', 'Egyszer vita támadt János néhány tanítványa és egy zsidó között a megtisztulás szertartásáról.', 'El is mentek Jánoshoz, és így szóltak hozzá: „Mester, az az ember, aki veled volt a Jordánon túl, és akiről beszéltél, most ő is bemeríti az embereket, és mindenki hozzá megy.”', 'János pedig így válaszolt nekik: „Semmit nem kaphat az ember, ha nem a Mennyből adják neki.', 'Ti magatok vagytok a tanúk arra, hogy megmondtam: nem én vagyok a Krisztus, hanem előtte küldtek el engem.', 'Akinek menyasszonya van, az a vőlegény. A vőlegény barátja pedig csak vár és figyel, és nagyon örül, amikor hallja a közeledő vőlegény hangját. Ugyanúgy örülök most én is.', 'A Krisztusnak növekednie kell, nekem pedig kisebbé válnom.”', '„Aki Istentől jött, mindenkinél hatalmasabb. De aki a földről származik, az a földhöz tartozik, és földi dolgokról beszél. Aki a Mennyből jött, mindenkinél hatalmasabb.', 'Ő arról beszél, amit látott és hallott, de amit mond, senki nem fogadja el.', 'Aki pedig elfogadja azt amit mond, az elismeri, hogy Isten igaz.', 'Akit Isten küldött, az Isten beszédeit mondja, és annak Isten a Szent Szellemet mérték nélkül adja.', 'Az Atya szereti a Fiút, és mindent az ő kezébe adott.', 'Aki hisz a Fiúban, annak örök élete van. Aki viszont nem engedelmeskedik a Fiúnak, annak nem lesz örök élete, és Isten haragja rajta marad.”'], ['A farizeusok meghallották, hogy Jézus több tanítványt szerez és merít be, mint János.', 'Bár maga Jézus nem merítette be az embereket, hanem csak a tanítványai.', 'Mikor Jézus megtudta, hogy a farizeusok hallottak róla, elment Júdeából, és újra visszament Galileába.', 'Ehhez keresztül kellett mennie Samárián.', 'Így jutott el egy samáriai városba Sikárba. Ez közel volt ahhoz a földhöz, amelyet Jákób adott fiának, Józsefnek.', 'Ott volt Jákób kútja. Jézus leült a kút mellé, mert elfáradt útközben. Dél felé járt az idő.', 'Ekkor odajött egy samáriai asszony, hogy vizet merítsen. Jézus így szólt hozzá: „Adj nekem inni!”', '(A tanítványok bementek a városba, hogy ennivalót vegyenek.)', 'A samáriai asszony csodálkozva azt mondta: „Te zsidó vagy, és mégis tőlem kérsz inni, amikor én samáriai asszony vagyok?” (A zsidók ugyanis szóba sem álltak a samáriaiakkal.)', 'Jézus azonban így válaszolt: „Ha ismernéd Isten ajándékát, és ha tudnád, hogy ki az, aki ezt mondta neked: ‘Adj nekem inni!’, akkor te kértél volna vizet tőlem. Én pedig élő vizet adtam volna neked.”', 'Erre az asszony így szólt: „Uram, hiszen vödröd sincs, a kút pedig mély. Hogyan veszel akkor élő vizet? Te sem lehetsz nagyobb, mint atyánk, Jákób,', 'aki ezt a kutat adta nekünk. Ő maga is ebből ivott, gyermekeivel és állataival együtt!”', 'Jézus pedig így válaszolt neki: „Mindenki, aki ebből a vízből iszik, újra megszomjazik.', 'De aki azt a vizet issza, amit én adok, soha többé nem lesz szomjas. Mert az a víz, amit én adok, forrássá lesz benne. Ebből a forrásból pedig olyan víz folyik, amely örök életet ad.”', 'Az asszony erre azt mondta: „Uram, add nekem azt a vizet, hogy többé ne legyek szomjas, és ne kelljen idejönnöm vizet meríteni!”', 'Jézus ekkor így szólt hozzá: „Menj, hívd el a férjedet, és gyertek vissza!”', 'Az asszony így válaszolt: „Nincs férjem.” Jézus pedig azt mondta: „Ez igaz, nincs férjed!', 'Öt férjed volt, és akivel most élsz, az sem a férjed! Igazat mondtál.”', 'Az asszony erre így felelt: „Uram, látom, hogy próféta vagy!', 'A mi atyáink ezen a hegyen imádták Istent. Ti zsidók azonban azt mondjátok, hogy Jeruzsálemben kell Istent imádni.', 'Jézus így válaszolt neki: „Asszony, higgy nekem: eljön az idő, amikor nem ezen a hegyen és nem is Jeruzsálemben imádják majd Istent.', 'Ti samáriaiak azt imádjátok, akit nem ismertek, mi zsidók azonban ismerjük azt, akit imádunk. Hiszen a zsidók közül való, aki a szabadulást hozza.', 'De közel az idő, és már itt is van, amikor az igazi imádók szellemben és igazságban imádják majd az Atyát. Mert ilyen imádókat keres az Atya.', 'Isten szellem, ezért akik őt imádják, azoknak is szellemben és igazságban kell imádniuk őt.”', 'Az asszony így válaszolt: „Tudom, hogy eljön a Messiás, akit Krisztusnak neveznek, és amikor eljön, mindent elmond majd nekünk.”', 'Ekkor Jézus így szólt hozzá: „Én vagyok az, aki veled beszélek.”', 'Ebben a pillanatban megérkeztek a tanítványok. Nagyon meglepődtek, amikor látták, hogy Jézus egy asszonnyal beszélget. De egyikük sem kérdezte meg, hogy mit akart tőle, vagy miért beszélgetett vele.', 'Az asszony otthagyta a vizeskorsóját, visszament a városba, és ezt mondta:', '„Gyertek, nézzétek meg azt az embert, aki mindent elmondott nekem, amit valaha tettem! Még az is lehet, hogy ő a Messiás.”', 'Erre az emberek kimentek a városból Jézushoz.', 'Ezalatt a tanítványok így biztatták Jézust: „Mester, egyél!”', 'De ő így válaszolt nekik: „Van mit ennem, amiről ti nem tudtok.”', 'Erre ők egymást kérdezgették: „Hozott neki valaki ennivalót?”', 'De Jézus azt mondta nekik: „Az én ételem az, hogy teljesítsem annak akaratát, aki elküldött engem, és befejezzem azt a munkát, amivel megbízott.', 'Amikor elvetitek a magot, azt mondjátok: ‘Még négy hónap, és aratunk.’ Én pedig azt mondom nektek: nyissátok ki a szemeteket, és nézzétek a mezőket: már érettek az aratásra!', 'Az arató megkapja a bérét, és az örök életre gyűjti össze a termést, akkor együtt örül a vető és az arató.', 'Igaz az a mondás: ‘Más a vető, és más az arató.’', 'Én azért küldtelek el titeket, hogy betakarítsátok azt a termést, amiért nem ti dolgoztatok. Mert mások dolgoztak vele, ti pedig learatjátok az ő munkájuk gyümölcsét.”', 'Abban a városban sok samáriai hitt Jézusban az asszony beszéde miatt, aki ezt mondta nekik: „Mindent elmondott nekem, amit valaha tettem.”', 'Amikor a samáriaiak megérkeztek Jézushoz, kérték, hogy maradjon velük. Jézus ott is maradt két napig,', 'és szavai miatt még többen hittek benne.', 'Meg is mondták az asszonynak: „Most már nem a te szavaid miatt hiszünk benne, hanem mert magunk is hallottuk, és tudjuk, hogy valóban ő a világ Szabadítója.”', 'Két nap múlva Jézus elment onnan Galileába.', '(Bár maga Jézus is megmondta, hogy a prófétát nem tisztelik a saját hazájában.)', 'Amikor Galileába ért, mégis szívesen fogadták azok, akik szintén ott voltak Jeruzsálemben az ünnepen, és látták mindazt, amit Jézus tett.', 'Jézus újra elment a galileai Kánába, ahol a vizet borrá változtatta. Kapernaumban élt egy királyi tisztviselő, akinek a fia beteg volt.', 'Amikor meghallotta, hogy Jézus Júdeából Galileába érkezett, elment hozzá. Megkérte, hogy jöjjön, és gyógyítsa meg a fiát, aki haldoklott.', 'Jézus azt felelte: „Amíg nem láttok jeleket és csodákat, nem hisztek.”', 'A királyi tisztviselő ezt válaszolta: „Uram, gyere, mielőtt meghal a gyermekem!”', 'Jézus ezt mondta: „Menj haza, a fiad élni fog!” Ő pedig elhitte, amit Jézus mondott neki, és hazament.', 'Útközben találkozott a szolgáival, akik azzal a hírrel jöttek elé, hogy a fia él.', 'Akkor megkérdezte őket, hogy mikor lett jobban a gyermek. Ők pedig elmondták, hogy előző nap délután egykor múlt el a láza.', 'Az apa visszaemlékezett, hogy Jézus pontosan abban az órában mondta neki: „A fiad élni fog.” És hitt egész családjával együtt.', 'Ez volt a második csoda, amit Jézus tett, miután Júdeából Galileába érkezett.'], ['Ezek után Jézus felment Jeruzsálembe a zsidók ünnepére.', 'Jeruzsálemben a Juh-kapunál van egy medence, amit héberül Betesdának hívnak. A medencének öt csarnoka van.', 'Itt nagyon sok beteg feküdt, voltak köztük vakok, sánták és bénák.', '(„Időnként ugyanis leszállt a tóra az Úr angyala, felkavarta a vizet, és aki ilyenkor elsőként lépett a tóba, az meggyógyult, bármilyen betegségben szenvedett is.”)', 'Volt ott egy ember, aki már harmincnyolc éve beteg volt.', 'Jézus látta, hogy ott fekszik. Tudta, hogy milyen régóta beteg, és megkérdezte tőle: „Meg akarsz gyógyulni?”', 'Erre a beteg így felelt: „Uram, nincs senki, aki segítene bevinni a medencébe, amikor a víz felkavarodik. Mire odaérek, mindig valaki más lép be előttem.”', 'Ekkor Jézus ezt mondta: „Kelj fel, fogd az ágyadat, és járj!”', 'Az ember pedig azonnal meggyógyult, felvette az ágyát, és járni kezdett. Aznap szombat volt,', 'ezért a zsidók így szóltak a meggyógyított emberhez: „Szombat van, a Törvény szerint nem szabad felvenned az ágyadat.”', 'Erre ő ezt válaszolta: „Aki engem meggyógyított, az mondta, hogy vegyem fel az ágyamat, és járjak.”', 'A zsidók megkérdezték tőle: „Ki az az ember, aki azt mondta neked, hogy vedd fel az ágyadat, és járj?”', 'De a meggyógyított ember nem tudta, ki volt az, mert Jézus eltűnt a tömegben.', 'Később Jézus találkozott vele a Templomban, és így szólt hozzá: „Most meggyógyultál, de többé ne vétkezz, nehogy valami rosszabb dolog történjen veled!”', 'Az ember elment, és megmondta a zsidóknak, hogy Jézus volt az, aki meggyógyította.', 'Ezért a zsidók üldözni kezdték Jézust, mivel mindezt szombaton tette.', 'Jézus így szólt hozzájuk: „Az én Atyám mindig dolgozik, ezért nekem is dolgoznom kell.”', 'Emiatt azután még inkább meg akarták ölni, mert nemcsak megtörte a szombatot, hanem a saját Atyjának nevezte Istent, s így egyenlővé tette magát vele.', 'Jézus így válaszolt nekik: „Igazán mondom nektek: a Fiú önmagától semmit sem tehet, csak azt, amit lát az Atyától. Mert amit az Atya tesz, azt teszi a Fiú is.', 'Az Atya szereti a Fiút, és mindent megmutat neki, amit tesz. Még nagyobb dolgokat is mutat majd neki, hogy ti csodálkozzatok.', 'Mert ahogyan az Atya feltámasztja a halottakat, és életet ad nekik, ugyanúgy a Fiú is életet ad azoknak, akiknek akar.', 'Az Atya senkit sem ítél el. Az ítéletet átadta a Fiúnak,', 'azért, hogy mindenki ugyanúgy tisztelje a Fiút, mint ahogyan az Atyát tisztelik. Aki nem tiszteli a Fiút, az nem tiszteli az Atyát sem, aki a Fiút elküldte.', 'Igazán mondom nektek: aki hallja a szavaimat, és hisz abban, aki elküldött engem, annak örök élete van, és nem ítélik el, mert már átment a halálból az életre.', 'Igazán mondom nektek: eljön az idő, és már itt is van, amikor a halottak meghallják az Isten Fia hangját, és mindenki aki meghallja, élni fog.', 'Ahogyan az Atya az élet forrása, ugyanúgy a Fiúnak is megadta, hogy az élet forrása legyen.', 'Az Atya hatalmat adott neki, hogy ítélkezzen az emberek fölött, mert Ő az Emberfia.', 'Ne csodálkozzatok ezen. Eljön az idő, amikor mindazok, akik a sírban vannak, meghallják a Fiú hangját,', 'és kijönnek a sírból. Akik jót tettek, az életre támadnak fel, akik pedig rosszat, azok ítéletre támadnak fel.', 'Én magamtól semmit nem tehetek. Úgy ítélek, ahogyan az Atyától hallom. Az én ítéletem igazságos, mert nem azt teszem amit én akarok, hanem azt teszem, amit az akar, aki elküldött engem.', 'Ha saját magamról tanúskodnék, az én tanúskodásom nem lenne igaz.', 'De van valaki, aki tanúskodik rólam, és én tudom, hogy amit ő mond, az igaz.', 'Ti elküldtétek az embereket Jánoshoz, és ő az igazságról beszélt.', 'Nekem azonban nincs szükségem arra, hogy az emberek tanúskodjanak rólam. Azért mondom ezeket, hogy megmeneküljetek.', 'János olyan volt, mint egy égő és világító fáklya, de ti elhatároztátok, hogy csak rövid ideig akarjátok az ő világosságát élvezni.', 'Az én tanúskodásom azonban erősebb, mint Jánosé, mert azok a dolgok, amelyekkel az Atya megbízott, és amelyeket teszek, bizonyítják hogy az Atya küldött engem.', 'Sőt az Atya maga is, aki engem elküldött, tanúskodott rólam. Ti soha nem hallottátok a hangját, és nem láttátok az arcát,', 'és nem is marad bennetek az ő üzenete, mert nem hisztek abban, akit ő elküldött.', 'Azért tanulmányozzátok az Írásokat, mert azt hiszitek, hogy azok által kaptok örök életet. Pedig ezek is rólam tanúskodnak.', 'Mégsem akartok hozzám jönni, hogy életetek legyen.', 'Nem keresem az emberektől jövő dicséretet.', 'Ismerlek titeket, és tudom, hogy nincs meg bennetek Isten szeretete.', 'Én az Atyám nevében jöttem, mégsem fogadtok el. De ha valaki más a saját nevében jönne, azt elfogadnátok.', 'Hogyan is tudnátok hinni? Egymástól szívesen fogadjátok a dicséretet, de azt a dicséretet, ami az egyetlen Istentől jön, nem keresitek.', 'Ne gondoljátok, hogy én foglak vádolni benneteket az Atyánál! Maga Mózes vádol majd titeket, akiben reménykedtetek. Mert ha Mózesnek hinnétek,', 'nekem is hinnétek, mert ő rólam írt.', 'Ha pedig Mózes írásainak nem hisztek, hogyan hinnétek annak, amit mondok?”'], ['Jézus ezután átkelt a Galileai-tó (Tiberiás-tó) túlsó partjára.', 'Nagy tömeg követte, mert látták azokat a csodákat, ahogyan a betegeket meggyógyította.', 'Jézus felment egy hegyre, és ott leült tanítványaival együtt.', 'Ekkor már közel volt a zsidók Pászka ünnepe.', 'Amikor Jézus körülnézett és látta, hogy nagy tömeg közeledik feléjük, megkérdezte Fülöptől: „Honnan vegyünk elég kenyeret, hogy mindannyian ehessenek?”', '(De ezt csak azért kérdezte tőle, hogy próbára tegye, mert ő már tudta, mit fog tenni.)', 'Fülöp pedig így válaszolt: „Még kétszáz ezüstpénzért sem tudnánk venni annyi kenyeret, hogy elég legyen, és mindenki kapjon belőle egy kicsit.”', 'Ekkor megszólalt egy másik tanítvány, András, Simon Péter testvére:', '„Van itt egy kisfiú, akinél van öt árpakenyér és két hal, de mi az ennyi embernek?”', 'Jézus ekkor azt mondta a tanítványoknak: „Ültessétek le az embereket!” (Nagy fű volt azon a helyen, le is ültek a férfiak, körülbelül ötezren.)', 'Jézus pedig kezébe vette a kenyereket, hálát adott, és szétosztotta azok közt, akik ott ültek. Ugyanígy osztott nekik a halakból is, amennyit csak kértek.', 'Amikor jóllaktak, így szólt Jézus a tanítványokhoz: „Gyűjtsétek össze a megmaradt darabokat, hogy semmi ne vesszen kárba!”', 'A tanítványok öszszeszedték, és tizenkét kosarat töltöttek meg az öt árpakenyérből megmaradt darabokkal.', 'Amikor az emberek látták a csodát, amit Jézus tett, ezt mondták: „Biztosan ő az a próféta, akinek el kellett jönnie erre a világra!”', 'Jézus azonban tudta, hogy az emberek el akarják őt vinni, hogy királlyá tegyék, ezért felment egyedül a hegyre.', 'Estefelé a tanítványok lementek a tóhoz,', 'csónakba szálltak, és elindultak a túlsó partra, Kapernaumba. Már besötétedett, de Jézus még mindig nem jött vissza hozzájuk.', 'Erős szél fújt, és a hullámok egyre magasabbak lettek. Amikor már öt-hat kilométerre voltak a parttól,', 'meglátták Jézust, aki a vízen járva a hajó felé közeledett. A tanítványok nagyon megijedtek.', 'Jézus azonban így szólt hozzájuk: „Én vagyok, ne féljetek!”', 'A tanítványok örömmel felvették Jézust a csónakba, és rögtön ezután partot értek ott, ahová tartottak.', 'Másnap a túlsó parton maradt tömeg észrevette, hogy a tanítványok elmentek a partnál levő egyetlen csónakkal, Jézus azonban nem ment velük.', 'Ugyanakkor néhány Tibériásból érkező csónak kikötött nem messze attól a helytől, ahol a kenyeret ették, miután Jézus hálát adott.', 'Amikor az emberek látták, hogy sem Jézus, sem a tanítványok nincsenek ott, ők is csónakba szálltak, és Kapernaumba mentek, hogy megkeressék Jézust.', 'Amikor megtalálták a túlsó parton, megkérdezték tőle: „Mester, mikor jöttél ide?”', 'Jézus ezt válaszolta: „Igazán mondom nektek: nem azért kerestek engem, mert csodákat láttatok, hanem mert ettetek a kenyérből, és jóllaktatok.', 'De ne a romlandó ételért fáradozzatok, hanem azért az ételért, amely megmarad, és örök életet ad! Ezt az Emberfia adja majd nektek, mert őt felhatalmazta erre az Isten.”', 'Ekkor azok megkérdezték: „Mit csináljunk, hogy Istennek tetsző dolgokat tegyünk?”', 'Jézus pedig így felelt: „Az az Istennek tetsző dolog, hogy hisztek abban, akit ő elküldött!”', 'Erre ők megkérdezték: „És te milyen csodát mutatsz nekünk, hogy miután láttuk, higgyünk neked? Mit teszel?', 'Atyáink mannát ettek a pusztában, ahogy meg van írva: ‘Mennyei kenyeret adott nekik enni.’”', 'Jézus pedig így válaszolt nekik: „Igazán mondom nektek: nem Mózes volt az, aki a mennyei kenyeret adta. Az én Atyám adja nektek az igazi mennyei kenyeret.', 'Mert Isten kenyere a Mennyből száll le, és életet ad a világnak.”', 'Erre így kérték őt: „Uram, add nekünk mindig ezt a kenyeret!”', 'Jézus pedig azt mondta nekik: „Én vagyok az a kenyér, amely életet ad. Aki hozzám jön, nem éhezik meg soha, és aki bennem hisz, nem szomjazik meg soha.', 'Korábban már megmondtam nektek, hogy bár láttatok engem, mégsem hisztek bennem.', 'Akit nekem ad az Atya, mind hozzám jön, és aki hozzám jön, azt nem küldöm el.', 'Mert nem azért jöttem le a Mennyből, hogy a saját akaratomat vigyem véghez, hanem annak akaratát, aki elküldött engem.', 'Az ő akarata pedig az, hogy azok közül, akiket nekem adott, senkit ne veszítsek el, hanem feltámasszam őket mind az utolsó napon.', 'Mert azt akarja az én Atyám, hogy mindenkinek, aki látja a Fiút, és hisz benne, örök élete legyen. Én pedig feltámasztom azokat az utolsó napon.”', 'Ekkor a zsidók felháborodtak, mert azt mondta, hogy ő az a kenyér, amely a Mennyből szállott le.', 'Azt kérdezték: „Hát nem Jézus ez, József fia, akinek ismerjük apját és anyját? Hogyan mondhatja akkor most magáról, hogy a Mennyből való?”', 'De Jézus így felelt nekik: „Ne háborogjatok egymás közt!', 'Senki nem jöhet hozzám, ha nem vonzza őt az Atya, aki elküldött engem. Én pedig feltámasztom azt az embert az utolsó napon.', 'A próféták is megírták: ‘Isten tanítja majd mindnyájukat.’ Mindenki, aki az én Atyámra hallgat, és tőle tanul, hozzám jön.', 'Az Atyát senki nem látta, csak az, aki tőle való. Ő látta az Atyát.', 'Igazán, mondom nektek: aki hisz, annak örök élete van.', 'Én vagyok a kenyér, amely életet ad.', 'A ti atyáitok mannát ettek a pusztában, mégis meghaltak.', 'De az, aki abból a kenyérből eszik, amely a Mennyből száll le, soha nem hal meg.', 'Én vagyok az élő kenyér, amely a Mennyből szállt le. Aki ezt a kenyeret eszi, örökké élni fog. A kenyér pedig az én testem, amit odaadok a világ életéért.”', 'Ekkor a zsidók vitatkozni kezdtek egymással és ezt kérdezték: „Hogyan adhatná oda nekünk a testét, hogy megegyük?”', 'Jézus így válaszolt nekik: „Mondom nektek: ha nem eszitek az Emberfia testét, és nem isszátok a vérét, nem lesz élet bennetek.', 'De aki eszi a testemet, és issza a véremet, annak örök élete van, és én feltámasztom őt az utolsó napon.', 'Mert az én testem igazi étel, és a vérem igazi ital.', 'Aki eszi a testemet, és issza a véremet, az bennem él, és én őbenne.', 'Engem az élő Atya küldött el, és én az Atya által élek. Ugyanígy, aki engem eszik, élni fog általam.', 'Mert én nem olyan vagyok, mint az a kenyér, amit atyáink ettek. Ők ették azt a kenyeret, mégis meghaltak. Én olyan kenyér vagyok, amely a Mennyből jött le a földre. Aki ezt a kenyeret eszi, örökké élni fog.”', 'Jézus mindezt a kapernaumi zsinagógában mondta, amikor ott tanított.', 'Amikor ezt hallották, a tanítványok közül sokan ezt mondták: „Nehéz tanítás ez! Ki tudja ezt elfogadni?”', 'Jézusnak senki nem mondta, mégis tudta, hogy a tanítványok panaszkodnak a tanítás miatt. Ezért így szólt hozzájuk: „Ez a tanítás zavar titeket?', 'Mi lenne akkor, ha látnátok, hogy az Emberfia felmegy oda, ahol azelőtt volt?', 'A Szent Szellem az, aki életet ad, a testnek semmi haszna. A szavak, amelyeket mondtam nektek a Szent Szellemtől valók, és életet adnak.”', '(Mert Jézus már kezdettől tudta, hogy kik azok, akik nem hisznek, és tudta, hogy ki az, aki el fogja őt árulni.)', 'Így folytatta: „Ezért mondtam nektek: senki nem jöhet hozzám, csak az, akinek az Atya megengedte.”', 'Emiatt a tanítványok közül sokan elfordultak tőle, és nem követték őt tovább.', 'Jézus ekkor megkérdezte a tizenkettőtől: „Talán ti is el akartok menni?”', 'Simon Péter erre így válaszolt: „Uram, kihez mennénk? Örök élet beszéde van nálad.', 'Mi hisszük és tudjuk, hogy te vagy az Isten Szentje.”', 'Jézus így válaszolt: „Én választottalak ki benneteket, mind a tizenkettőt, mégis van közöttetek egy ördög!”', '(Júdásról, az Iskariótes Simon fiáról beszélt, aki el akarta őt árulni, pedig ő is egy volt a tizenkettő közül.)'], ['Jézus ezután Galileát járta. Nem akart Júdeában maradni, mert a zsidó vezetők meg akarták ölni.', 'Közel volt már a zsidók sátoros ünnepe.', 'Ezért testvérei ezt mondták Jézusnak: „Menj el innen, és menj fel Júdeába, hogy az ottani tanítványaid is láthassák, amiket teszel!', 'Ha valaki azt akarja, hogy az emberek ismerjék őt, akkor nem tesz semmit titokban! Mivel te ilyenekre vagy képes, mutasd meg magad az embereknek!”', 'Mert még a testvérei sem hittek benne.', 'Jézus így válaszolt nekik: „Az én időm még nem jött el, nektek azonban minden idő alkalmas.', 'Titeket nem gyűlölhet a világ, de engem gyűlöl, mert megmondom az embereknek, hogy gonosz dolgokat csinálnak.', 'Ti menjetek csak fel az ünnepre! Én azonban most még nem megyek fel, mert az alkalmas idő még nem jött el számomra.”', 'Miután ezt mondta nekik, ott maradt Galileában.', 'Amikor azonban testvérei elindultak az ünnepre, Jézus is felment, de nem nyilvánosan, csak titokban.', 'A zsidók keresték őt az ünnepen, és ezt kérdezgették: „Hol van az az ember?”', 'A tömegben is sokat suttogtak róla. Néhányan azt mondták: „Jó ember”. Mások azonban azt mondták róla: „Nem jó ember, félrevezeti a népet”.', 'De nyíltan senki nem beszélt róla, mert féltek a zsidó vezetőktől.', 'Az ünnepi hét közepén Jézus felment a Templomba, és tanítani kezdett.', 'A zsidók csodálkozva kérdezgették: „Hogyan ismerheti ilyen jól az Írást, hiszen nem is tanulta?”', 'Jézus pedig így felelt nekik: „Amit tanítok, az nem az enyém, hanem azé, aki elküldött engem.', 'Ha valaki Isten akaratát keresi, az felismeri, hogy Istentől van-e amit tanítok, vagy magamtól.', 'Mert aki a magáét mondja, az magának keres dicsőséget. De aki annak a dicsőségét keresi, aki elküldte őt, az igaz, és nincs benne hamisság.', 'Nem Mózes adta nektek a Törvényt? Mégsem tartja meg senki közületek. Miért akartok engem megölni?”', 'Erre az emberek így feleltek: „Gonosz szellem van benned! Ki akar téged megölni?”', 'Jézus így válaszolt: „Egyetlen csodát tettem szombaton, és mindnyájan csodálkoztok.', 'Mózes adta nektek a körülmetélés törvényét. (Ez azonban nem tőle származott, hanem őseitektől.) Ti engedelmeskedtek Mózes Törvényének, és szombaton is körülmetélitek az embert.', 'Ha pedig valakit körülmetélhettek szombaton, úgy hogy ezzel nem sértitek meg Mózes Törvényét, akkor miért haragszotok rám, hogy egy embert teljesen meggyógyítottam szombaton?', 'Ne a látszat alapján ítéljetek! Inkább hozzatok igazságos ítéletet!”', 'Ekkor a jeruzsálemiek közül néhányan mondogatni kezdték: „Nem ő az, akit meg akarnak ölni?', 'De hiszen nyilvánosan beszél, és nem szólnak ellene. Lehetséges, hogy a vezetők felismerték, hogy ő a Krisztus?', 'Csakhogy róla tudjuk, honnan származik, de amikor eljön a Krisztus, róla senki nem tudja majd, hogy honnan származik!”', 'Jézus pedig, mialatt a Templomban tanított, hangosan így szólt: „Ismertek engem, és tudjátok, honnan jöttem. De én nem magamtól jöttem. Igaz az, aki engem elküldött. Ti nem ismeritek őt.', 'Én azonban ismerem őt, mert tőle jöttem, és ő küldött engem.”', 'Ekkor az emberek el akarták fogni, de senki nem tudott kezet emelni rá, mert még nem jött el az alkalmas idő, hogy megöljék őt.', 'Sokan hittek benne, és ezt mondták: „Ha eljön a Krisztus, ő sem tesz majd több csodát, mint ez az ember!”', 'A farizeusok meghallották, hogy ezeket suttogják Jézusról az emberek. Ezért a főpapokkal együtt templomőröket küldtek a Templomba, hogy Jézust elfogják.', 'Jézus ekkor így szólt: „Még egy rövid ideig veletek leszek, azután visszamegyek ahhoz, aki elküldött engem.', 'Ti pedig keresni fogtok, de nem találtok meg, mert ahová én megyek, oda ti nem jöhettek.”', 'Ekkor a zsidók így beszélgettek egymás közt: „Hová megy, ahol nem találhatjuk meg? Talán a görög városokban élő népünkhöz, és a görögöket akarja tanítani?', 'Mit jelent az, hogy ‘keresni fogtok, de nem találtok meg’, és hogy ‘ahová én megyek, oda ti nem jöhettek’?”', 'Az ünnep utolsó, legfontosabb napján Jézus felállt, és hangosan így szólt: „Ha valaki szomjas, jöjjön hozzám, és igyon!', 'Aki hisz bennem, ahogyan az Írás mondja, annak belsejéből élő vizek folyói ömlenek!”', 'Jézus ezt a Szent Szellemről mondta, akit azok fognak kapni, akik benne hisznek. Isten ekkor még nem küldte el a Szent Szellemet, mert Jézus még nem dicsőült meg.', 'Amikor ezt hallották, néhányan így kezdtek beszélni a tömegben: „Ez az ember valóban próféta!”', 'Mások azt mondták: „Ő a Krisztus!” Többen pedig így szóltak: „A Krisztus nem Galileából jön el.', 'Nem azt mondja az Írás, hogy a Krisztus Dávid családjából származik, és Betlehemből jön majd, abból a városból, ahol Dávid élt?”', 'Emiatt ellentét támadt az emberek között.', 'Néhányan el akarták fogni, de senki sem merte megpróbálni.', 'Az őrök ekkor visszamentek a főpapokhoz és a farizeusokhoz, akik megkérdezték tőlük: „Miért nem hoztátok ide?”', 'Az őrök így feleltek: „Még soha senki nem beszélt úgy, mint ő!”', 'A farizeusok ekkor így szóltak: „Csak nem bolondított meg titeket is?', 'Nem látjátok, hogy a farizeusok és a főpapok közül senki nem hisz benne?!', 'Bizony átkozott ez a tömeg, amely nem ismeri a Törvényt!”', 'Ekkor megszólalt Nikodémus — az a farizeus, aki korábban elment Jézushoz —, és azt mondta:', '„A mi Törvényünk nem ítéli el az embert, amíg meg nem hallgatták, és meg nem tudták, mit tett?”', 'Erre a többiek így válaszoltak: „Talán te is Galileából jöttél? Nézz utána az Írásokban, és meglátod, hogy nem fogsz semmit találni Galileából származó prófétáról!”', 'Ezután pedig mind hazamentek.'], ['Jézus felment az Olajfák hegyére,', 'azután korán reggel ismét visszament a Templomba.. Az emberek mind köré gyűltek, ő pedig leült, és tanítani kezdte őket.', 'A z törvénytanítók és a farizeusok behoztak egy asszonyt, akit rajtakaptak, hogy házasságtörést követett el. Középre állították,', 'és így szóltak Jézushoz: „Mester, ezt az asszonyt rajtakapták házasságtörés közben.', 'Mózes a Törvényben megparancsolta nekünk, hogy az ilyen asszonyt kövezzük meg. Te mit mondasz?”', 'Ezt azért kérdezték, hogy próbára tegyék, és legyen mivel vádolni őt. Jézus leguggolt, és az ujjával írni kezdett a földre.', 'Mivel tovább kérdezgették, felállt, és azt mondta nekik: „Aki bűntelen közületek, az dobja rá az első követ!”', 'Majd újra leguggolt, és tovább írt a földre.', 'Amikor ezt meghallották, egymás után mind kimentek, kezdve az idősebbekkel, míg végül Jézus egyedül maradt a középen álló asszonnyal.', 'Ekkor Jézus felállt, és azt mondta neki: „Asszony, hol vannak a vádlóid? Senki nem ítélt el téged?”', 'A z asszony pedig így szólt: „Senki, Uram.” Jézus így felelt: „Én sem ítéllek el. Menj el, és többé ne vétkezz!”', 'Később Jézus újra beszélni kezdett, és így szólt az emberekhez: „Én vagyok a világ világossága. Aki engem követ, soha nem él sötétségben, mert az a világosság lesz benne, amely életet ad.”', 'Erre így szóltak hozzá a farizeusok: „Te magadról tanúskodsz, ezért tanúságod nem érvényes!”', 'Jézus így felelt: „Ha magamról tanúskodok, akkor is érvényes a tanúságom, mert tudom, honnan jöttem, és hová megyek. De ti nem tudjátok, honnan jöttem, és hová megyek.', 'Ti emberi mérték szerint ítéltek. Én nem ítélek el senkit.', 'De ha mégis ítélek, ítéletem igaz, mert nem egyedül vagyok. Velem van az Atya, aki elküldött engem.', 'A Törvényetekben pedig meg van írva, hogy két ember tanúskodása érvényes.', 'Én önmagamról tanúskodok, és rólam tanúskodik az Atya is, aki engem küldött.”', 'Ekkor megkérdezték tőle: „Hol van az Atyád?” Jézus így válaszolt: „Nem ismertek sem engem, sem Atyámat. mert ha engem ismernétek, ismernétek Atyámat is.”', 'Jézus mindezt a perselynél mondta, amikor a Templomban tanított, de senki nem fogta el, mert még nem jött el az ideje.', 'Azután ezt mondta nekik: „Én elmegyek, ti pedig keresni fogtok engem, de bűnösen fogtok meghalni. Mert ahová én megyek, oda ti nem jöhettek.”', 'Ekkor a zsidó vezetők egymást kérdezgették: „Talán meg akarja ölni magát, hogy azt mondja: ‘Ahová én megyek, oda ti nem jöhettek’?”', 'Jézus így folytatta: „Ti lentről származtok, én fentről származom. Ti ehhez a világhoz tartoztok. de én nem.', 'Megmondtam nektek: bűnösen haltok meg. Bizony, ha nem hiszitek, hogy ÉN VAGYOK, akkor bűnösen haltok meg.”', 'Ekkor azok megkérdezték tőle: „Akkor te ki vagy?” Jézus így válaszolt: „Az, akinek már kezdettől mondom magamat.', 'Sok mindent mondhatnék rólatok, és elítélhetnélek titeket. De én azt mondom az embereknek, amit attól hallottam, aki elküldött engem. És amit ő mond az igaz!”', 'Azok pedig nem tudták, hogy az Atyáról beszélt.', 'Jézus így folytatta: „Amikor felemelitek az Emberfiát, megtudjátok, hogy ÉN VAGYOK. Én semmit nem teszek magamtól, hanem úgy mondom ezt, ahogyan az Atya tanított.', 'Ő küldött el engem, és ő velem van. Nem hagyott egyedül, mert én mindig azt teszem, ami kedves neki.”', 'Amikor ezt mondta, sokan hittek benne.', 'Ő pedig ezt mondta azoknak, akik hittek benne: „Ha engedelmeskedtek a tanításomnak, valóban az én tanítványaim vagytok.', 'Megismeritek majd az igazságot, az igazság pedig megszabadít titeket.”', 'Erre ők így feleltek: „Mi Ábrahám gyermekei vagyunk, és soha nem voltunk senkinek a szolgái. Hogyan mondhatod akkor, hogy megszabadulunk?”', 'Erre Jézus így válaszolt: „Igazán mondom nektek: ha valaki bűnt követ el, az a bűn szolgája.', 'A szolga pedig nem marad örökre a családdal, de a fiú örökre ott marad.', 'Ezért ha a Fiú megszabadít titeket, akkor valóban szabadok lesztek. Tudom, hogy Ábrahám gyermekei vagytok,', 'mégis meg akartok ölni, mert nem tudjátok elfogadni a tanításomat.', 'Én arról beszélek, amit Atyámtól láttam, és ti is azt teszitek, amit a ti atyátoktól hallottatok.”', 'A zsidók erre így feleltek: „Ábrahám a mi atyánk!” Jézus pedig így válaszolt: „Ha valóban Ábrahám gyermekei volnátok, akkor olyan dolgokat tennétek, mint Ábrahám.', 'De ti meg akartok ölni engem, aki az igazságot mondom nektek, amit Istentől hallottam. Ábrahám nem tett ilyet.', 'Ti azonban azt teszitek, amit atyátok.” Ők erre így válaszoltak: „Nem vagyunk mi törvénytelen gyermekek! Egy atyánk van, az Isten!”', 'Jézus így válaszolt nekik: „Ha Isten volna az atyátok, szeretnétek engem, mert én Istentől jöttem, és most itt vagyok. Nem magamtól jöttem, ő küldött el engem.', 'Miért nem értitek, amit mondok? Mert nem fogadjátok el az én tanításomat.', 'Az ördög a ti atyátok, ti pedig örömmel teszitek meg azt, amit ő kíván. Ő kezdettől fogva gyilkos volt, és soha nem állt az igazság oldalán, mert nincs is benne semmi igazság. Amikor hazudik, akkor mutatja meg, hogy valójában kicsoda, mert ő hazug, és a hazugság atyja.', 'Mivel azonban én az igazat mondom, nem hisztek nekem.', 'Ki vádolhatna engem bűnnel közületek? Ha pedig igazat mondok, miért nem hisztek nekem?', 'Aki Istentől van, az hallgat Istenre. Ti pedig azért nem hallgattok rá, mert nem Istentől vagytok.”', 'A zsidók erre azt kérdezték tőle: „Talán nincs igazunk, amikor azt mondjuk, hogy samáriai vagy, és gonosz szellem van benned?”', 'Jézus így válaszolt erre: „Nincs bennem gonosz szellem, hanem tisztelem az én Atyámat, de ti nem tiszteltek engem.', 'Én nem a magam dicsőségét keresem. Van valaki, aki keresi, és ő majd ítéletet mond.', 'Igazán mondom nektek: ha valaki megtartja az én tanításomat, az nem hal meg soha.”', 'Erre a zsidók ezt mondták: „Most már tudjuk, hogy gonosz szellem van benned! Ábrahám meghalt, a próféták meghaltak, te pedig azt mondod: ha valaki megtartja az én tanításomat, az nem hal meg soha.', 'Nagyobb vagy talán, mint atyánk Ábrahám? Ő meghalt, és a próféták is mind meghaltak. Hát mit gondolsz, ki vagy te?”', 'Jézus erre így válaszolt: „Ha magamat dicsőíteném, akkor a dicsőségem nem érne semmit. Az én Atyám az, aki engem dicsőít. Őróla azt állítjátok, hogy ő az Istenetek.', 'Pedig soha nem ismertétek meg őt, én viszont ismerem. Ha azt mondanám, hogy nem ismerem, ugyanolyan hazug lennék, mint ti. De én ismerem őt, és engedelmeskedem annak, amit mond.', 'Ábrahám, a ti atyátok nagyon örült, hogy meglátja majd azt a napot, amikor eljövök. Meg is látta, és nagyon örült.”', 'Ekkor a zsidók azt mondták neki: „Még ötven éves sem vagy, és láttad Ábrahámot?”', 'Jézus pedig így válaszolt nekik: „Igazán mondom nektek: mielőtt Ábrahám lett volna, ÉN VAGYOK.”', 'Ekkor köveket kaptak föl, hogy megdobálják, és így öljék meg, de Jézus eltűnt előlük, és kiment a Templomból.'], ['Amikor Jézus továbbment, meglátott egy vakon született embert.', 'Tanítványai megkérdezték tőle: „Mester, ki követett el bűnt, hogy vakon kellett születnie, ő, vagy a szülei?”', 'Jézus így felelt nekik: „Sem ő, sem pedig a szülei nem követtek el bűnt. Azért született vakon, hogy Isten megmutassa rajta hatalmát.', 'Amíg nappal van, el kell végeznünk annak a munkáját, aki engem elküldött, mert ha eljön az éjszaka, senki sem dolgozhat.', 'Amíg ezen a világon vagyok, én vagyok a világ világossága.”', 'Miután ezt mondta, a földre köpött, és sarat csinált vele. Rákente a vak ember szemére,', 'és azt mondta neki: „Menj el, és mosakodj meg a Siloám medencében!” (Ami azt jelenti: Küldött.) A vak ember elment, megmosakodott, és úgy jött vissza, hogy már látott.', 'Ekkor a szomszédai és azok, akik előzőleg látták koldulni, ezt kérdezték: „Nem ő az, aki itt szokott ülni és koldulni?”', 'Néhányan azt mondták, hogy ő az, mások pedig azt, hogy nem ő, csak hasonlít rá. De a koldus megmondta: „Én vagyok az.”', 'Erre ezt kérdezték tőle: „Hogyan gyógyult meg a szemed?”', 'Ő pedig így válaszolt: „Egy Jézus nevű ember sarat csinált, rákente a szememre, és azt mondta: ‘Menj el, és mosakodj meg a Siloám-medencében!’ Én pedig elmentem, megmosakodtam, és most látok.”', 'Erre az emberek megkérdezték tőle: „Hol van az az ember?” Ő pedig azt mondta: „Nem tudom.”', 'Ekkor ezt az embert, aki nemrég még vak volt, elvitték a farizeusokhoz.', 'Az a nap pedig, amikor Jézus sarat csinált, és meggyógyította a vak ember szemét, szombat volt.', 'A farizeusok is megkérdezték a vakon született embert, hogy, hogyan gyógyult meg. Ő pedig így felelt nekik: „Sarat kent a szememre, lemostam és most látok.”', 'Erre néhány farizeus azt mondta: „Az az ember nem Istentől való, mert nem tartja meg a szombatot.” De mások azt mondták: „Hogyan tehetne egy bűnös ilyen csodákat?” Így azután vita támadt köztük.', 'Ekkor újból a vakon született emberhez fordultak és megkérdezték tőle: „Hát te mit mondasz róla most, hogy meggyógyította a szemedet?” Ő pedig így felelt: „Az az ember próféta.”', 'A zsidó vezetők azonban nem hitték el, hogy vak volt, és később gyógyult meg a szeme. Ezért odahívták a szüleit, és', 'megkérdezték tőlük: „Ez a ti fiatok, akiről azt mondjátok, hogy vakon született? Akkor hogyan lehetséges, hogy most lát?”', 'A szülők pedig így válaszoltak: „Azt tudjuk, hogy ő a fiunk. Azt is tudjuk, hogy vakon született,', 'de hogy most hogyan lát, azt nem tudjuk. És hogy ki gyógyította meg a szemét, azt sem tudjuk. Tőle kérdezzétek meg, elég nagy már ahhoz, hogy el tudja mondani!”', 'A szülei pedig azért mondták ezt, mert féltek a zsidó vezetőktől. Azok ugyanis már megegyeztek abban, hogy ha valaki Krisztusnak mondja Jézust, azt ki kell tiltani a zsinagógából. Ezért mondták tehát a szülei:', '„Elég nagy már, tőle kérdezzétek meg!”', 'Ekkor a zsidó vezetők másodszor is magukhoz hívatták a korábban vak embert, és azt mondták neki: „Adj dicsőséget Istennek az által, hogy megmondod az igazat! Mi tudjuk, hogy az az ember bűnös.”', 'Ekkor a meggyógyult ember így felelt: „Én nem tudom, hogy bűnös-e vagy sem, de egyet tudok: vak voltam, most pedig látok.”', 'Erre újra megkérdezték: „Mit tett veled? Hogyan gyógyította meg a szemedet?”', 'Ő pedig így felelt: „Már mondtam nektek, de nem figyeltetek rám. Miért akarjátok újra hallani? Talán ti is a tanítványai akartok lenni?”', 'Erre a zsidó vezetők sértegetni kezdték, és ezt mondták neki: „Te vagy az ő tanítványa, mi Mózes tanítványai vagyunk!', 'Azt tudjuk, hogy Mózeshez szólt Isten, de erről az emberről még azt sem tudjuk, honnan jött.”', 'Az meg így válaszolt: „Ez nagyon furcsa. Nem tudjátok honnan jött, mégis meggyógyította a szememet.', 'Tudjuk, hogy Isten a bűnösöket nem hallgatja meg, de aki istenfélő, és az ő akaratát teljesíti, annak teljesíti a kérését.', 'Soha nem hallottunk róla, hogy valaki meggyógyította volna egy vakon született ember szemét.', 'Ha az az ember nem Istentől jött volna, semmit sem tudott volna tenni.”', 'Erre a zsidó vezetők így válaszoltak: „Bűnösnek születtél, és te akarsz minket tanítani?” Ezzel kitiltották a zsinagógából.', 'Jézus megtudta, hogy a zsidó vezetők kitiltották ezt az embert a zsinagógából, és amikor találkozott vele, megkérdezte tőle: „Hiszel az Emberfiában?”', 'Ő pedig így válaszolt: „Ki az, Uram? Mondd meg, hogy higgyek benne!”', 'Jézus így felelt: „Ő az, akit látsz. Én vagyok az, aki veled beszélek.”', 'Erre a férfi így szólt: „Uram, hiszek.” Leborult előtte, és imádta őt.', 'Jézus ekkor azt mondta: „Azért jöttem erre a világra, hogy ítéljek, hogy akik nem látnak, lássanak, és akik látnak, vakok legyenek.”', 'Meghallotta ezt néhány farizeus, akik a közelben voltak, és megkérdezték tőle: „Talán mi is vakok vagyunk?”', 'Jézus pedig így felelt: „Ha vakok volnátok, nem volnátok bűnösök. De mivel azt mondjátok, hogy láttok, bűnösök maradtok.”'], ['„Igazán mondom nektek: aki nem a kapun át megy be a juhok aklába, hanem máshol, az tolvaj és rabló.', 'Aki a kapun át megy be, az a juhok pásztora.', 'Annak kaput nyit az őr, és a juhok hallgatnak a hangjára. Ő pedig a nevükön szólítja a saját juhait, és kivezeti őket.', 'Amikor kivezette őket, előttük megy, és a juhok követik, mert ismerik a hangját.', 'Idegent nem követnek, hanem elfutnak tőle, mert az idegenek hangját nem ismerik.”', 'Ezt a történetet mondta Jézus az embereknek, de nem értették meg, mit jelent, amit mondott.', 'Ezért Jézus így folytatta: „Igazán mondom nektek: én vagyok a kapu a juhok számára.', 'Akik előttem jöttek, mind tolvajok és rablók voltak, de a juhok nem hallgattak rájuk.', 'Én vagyok a kapu. Ha valaki rajtam keresztül megy be, megmenekül. Ki és bejár, és legelőt talál.', 'A tolvaj azért jön, hogy lopjon, öljön és pusztítson. De én azért jöttem, hogy az embereknek életük legyen, és bőségben éljenek.', 'Én vagyok a jó pásztor. A jó pásztor életét adja a juhokért.', 'A fizetésért dolgozó juhász különbözik a pásztortól, mert nem gazdája a juhoknak. Ezért amikor látja, hogy jön a farkas, otthagyja a nyájat, és elfut. A farkas pedig megtámadja és szétkergeti a juhokat.', 'A juhász elfut, mert csak pénzért dolgozik, és nem törődik a juhokkal.', 'Én vagyok a jó pásztor. Én ismerem a juhaimat, és a juhaim ismernek engem.', 'Ahogyan az Atya ismer engem, én is ugyanúgy ismerem az Atyát. Én az életemet adom a juhokért.', 'De vannak más juhaim is, amelyek nem ebből az akolból valók. Őket is vezetnem kell, és hallgatnak a hangomra. Így lesz majd belőlük egy nyáj, egyetlen pásztorral.', 'Azért szeret engem az Atya, mert odaadom az életemet, hogy utána újra visszavegyem. Az életemet senki nem veheti el tőlem,', 'hanem magamtól adom oda. Jogom van arra, hogy odaadjam, és jogom van arra, hogy visszavegyem. Ezt a parancsot kaptam Atyámtól.”', 'Jézus szavai miatt a zsidók újra vitatkozni kezdtek egymással.', 'Sokan ezt mondták: „Gonosz szellem van benne, és megbolondult. Minek hallgatjátok?”', 'De mások ezt mondták: „Akiben gonosz szellem van, nem így beszél. Gonosz szellem nem tudja meggyógyítani a vakok szemét!”', 'Jeruzsálemben eljött a templomszentelés ünnepének ideje. Tél volt,', 'és Jézus a Templomban, Salamon csarnokában járt.', 'Ekkor a zsidó vezetők körülvették, és ezt kérdezték: „Meddig tartasz még minket bizonytalanságban? Mondd meg nekünk nyíltan, te vagy a Krisztus, vagy nem!”', 'Jézus így felelt: „Már mondtam nektek, de nem hittétek el. Pedig a csodák, amelyeket Atyám nevében teszek, megmutatják, hogy ki vagyok.', 'Ti mégsem hisztek, mert nem tartoztok az én juhaim közé.', 'Az én juhaim hallgatnak rám. Én ismerem őket, ők pedig követnek engem.', 'Örök életet adok nekik, nem vesznek el soha, és senki nem ragadhatja ki őket a kezemből.', 'Atyám, aki nekem adta őket, mindenkinél hatalmasabb. Ezért senki nem ragadhatja ki őket az ő kezéből.', 'Az Atya és én egyek vagyunk.”', 'Erre a zsidók újra köveket kaptak fel, hogy megdobálják, és így öljék meg.', 'Ekkor így szólt Jézus: „Sok jó dolgot tettem már szemetek láttára Atyám dolgai közül, melyikért akartok most megkövezni?”', 'A zsidók pedig így feleltek: „Nem a jó dolgokért akarunk megkövezni téged, hanem azért, mert olyan dolgokat mondasz, amik sértik Istent. És azért, mert csak ember vagy, mégis azt mondod magadról, hogy Isten vagy.”', 'Jézus erre így felelt: „Nincs-e megírva a Törvényetekben: ‘Azt mondtam, istenek vagytok’?', 'Isten isteneknek nevezte azokat, akikhez Isten üzenete szól, és tudjátok, hogy az Írás mindig igaz.', 'Az Atya kiválasztott engem, és elküldött erre a világra. Akkor miért mondjátok, hogy megsértem Istent, amikor azt mondom, hogy én vagyok az Isten Fia.', 'Ha nem azt teszem, amit Atyám, ne higgyetek nekem!', 'Ha viszont ugyanazt teszem, amit Atyám, akkor ha nekem nem is hisztek, higgyetek a tetteimnek, hogy felismerjétek, és megtudjátok, hogy az Atya bennem van, én pedig az Atyában!”', 'Ekkor újra megpróbálták Jézust elfogni, ő azonban eltűnt előlük.', 'Újból elment a Jordán folyón túlra, arra a helyre, ahol korábban János bemerítette az embereket, és ott maradt.', 'Sokan eljöttek hozzá, és ezt mondták: „János nem tett csodákat, de amit erről az emberről mondott, az mind igaz.”', 'És sokan hittek Jézusban.'], ['Volt egy Lázár nevű beteg ember Betániában, abban a faluban, ahol Mária és a testvére, Márta éltek.', 'Mária volt az, aki illatos olajjal kente meg az Urat, és a hajával törölte meg a lábát. Az ő testvére, Lázár volt a beteg.', 'Lázár nővérei megüzenték Jézusnak: „Uram, a te szeretett barátod beteg.”', 'Amikor ezt Jézus meghallotta, így szólt: „Ez a betegség nem halálos, hanem Isten dicsőségéért van, hogy az Isten Fia dicsőséget kapjon általa.”', 'Jézus valóban szerette Mártát, és nővérét Máriát, és Lázárt.', 'Amikor Jézus meghallotta, hogy Lázár beteg, még két napig azon a helyen maradt, ahol volt.', 'Ezután így szólt tanítványaihoz: „Menjünk el ismét Júdeába!”', 'A tanítványok erre így feleltek: „Mester, hiszen most akartak megkövezni a zsidók, és te újra odamész?”', 'Jézus így válaszolt: „Ugye tizenkét óráig tart a nappal? Ezért aki nappal jár, az nem botlik meg, mert látja a világ világosságát.', 'De aki éjjel jár, az megbotlik, mert nincs világossága.”', 'Miután ezt elmondta, így szólt: „Barátunk, Lázár elaludt, de én elmegyek és felébresztem.”', 'Erre a tanítványok ezt válaszolták: „Uram, ha alszik, akkor meggyógyul majd.”', 'Jézus azonban Lázár haláláról beszélt, a tanítványok pedig azt hitték, azt mondta, hogy Lázár csak alszik.', 'Jézus ezért nyíltan megmondta nekik: „Lázár meghalt.', 'Örülök, hogy nem voltam ott, azért, hogy ti higgyetek. Most menjünk el hozzá!”', 'Ekkor Tamás, akit Ikernek hívtak, így szólt a többi tanítványhoz: „Menjünk mi is, és Jézussal együtt haljunk meg!”', 'Amikor Jézus megérkezett, megtudta, hogy Lázár már négy napja a sírban van.', 'Mivel Betánia csak három kilométerre volt Jeruzsálemtől,', 'a zsidók közül sokan elmentek Mártához és Máriához, hogy vigasztalják őket a testvérük halála miatt.', 'Amikor Márta meghallotta, hogy Jézus jön, elé ment, Mária pedig otthon maradt.', 'Így szólt Márta Jézushoz: „Uram, ha itt lettél volna, nem halt volna meg a testvérem!', 'Én azonban így is tudom, hogy bármit kérsz Istentől, megadja neked.”', 'Jézus ekkor így szólt: „A testvéred fel fog támadni.”', 'Márta pedig így felelt: „Tudom, hogy feltámad a Feltámadáskor, az utolsó napon.”', 'Jézus azonban ezt mondta: „Én vagyok a Feltámadás és az Élet. Aki hisz bennem, akkor is él, ha meghalt.', 'Aki pedig él és hisz bennem, soha nem hal meg. Hiszed ezt?”', 'Márta pedig így válaszolt: „Igen, Uram. Hiszem, hogy te vagy a Krisztus, Isten Fia, akinek el kellett jönnie erre a világra.”', 'Miután ezt mondta, Márta elment, és félrehívta nővérét, Máriát. Így szólt hozzá: „Itt van a Mester, és téged hív.”', 'Amikor ezt Mária meghallotta, gyorsan Jézus elé sietett.', 'Jézus ekkor még nem ment be a faluba, hanem ott maradt, ahol Márta találkozott vele.', 'A zsidók, akik Máriával voltak a házban, és vigasztalták őt, látták, hogy gyorsan felkel és elindul. Utána mentek, mert azt hitték, hogy a sírhoz megy, hogy ott sírjon.', 'Amikor Mária Jézushoz ért, és meglátta őt, a lábához borult, és így szólt hozzá: „Uram, ha itt lettél volna, nem halt volna meg a testvérem.”', 'Amikor Jézus látta, hogy Mária és a vele lévők is sírnak, nagyon szomorú és nyugtalan lett és így szólt:', '„Hová temettétek Lázárt?” Ők pedig azt mondták: „Uram, gyere, és nézd meg!”', 'Jézus sírva fakadt.', 'Az emberek erre így szóltak: „Nézzétek, mennyire szerette őt!”', 'De voltak, akik így beszéltek: „Ő, aki meggyógyította a vakot, Lázárt is megmenthette volna a haláltól.”', 'Jézus még mindig nagyon szomorú volt, amikor odament a sírhoz. Ez egy barlang volt, a bejáratát pedig egy kő takarta.', 'Jézus így szólt: „Hengerítsétek el a követ!” De Márta, a halott Lázár nővére azt mondta: „Uram, már biztosan rossz szaga van, hiszen négy napja meghalt.”', 'Jézus így válaszolt: „Nem megmondtam neked, hogy ha hiszel, meglátod majd Isten dicsőségét?”', 'Ekkor elhengerítették a követ, Jézus pedig felnézett és így imádkozott: „Atyám, köszönöm, hogy meghallgattál engem.', 'Tudom, hogy te mindig meghallgatsz, de az itt álló emberek miatt mondom ezt, hogy elhiggyék, hogy te küldtél el engem.”', 'Ezután hangosan így kiáltott: „Lázár, gyere ki!”', 'A halott pedig kijött a sírból. Keze és lába vászoncsíkokkal volt körültekerve, arcát pedig kendő takarta. Jézus ekkor így szólt az emberekhez: „Vegyétek le róla a vásznakat, és hagyjátok elmenni!”', 'Ekkor sokan hittek benne azok közül a zsidók közül, akik Máriával jöttek, és látták, amit Jézus tett.', 'Néhányan azonban elmentek a farizeusokhoz, és elmondták nekik, mit tett Jézus.', 'Ekkor a főpapok és a farizeusok összehívták a Főtanácsot, és így szóltak: „Mit csináljunk? Ez az ember sok csodát tesz.', 'Ha ezt hagyjuk, mindenki hinni fog benne, azután jönnek a rómaiak, és elpusztítják a Templomunkat és a népünket!”', 'Egyikük pedig, név szerint Kajafás, aki főpap volt abban az évben, így szólt: „Ti nem tudtok semmit!', 'Még azt sem ismeritek fel, hogy jobb, ha egy ember hal meg a népért, mintha az egész nép elpusztul.”', 'De ezt nem magától mondta Kajafás, hanem azért mert abban az évben ő volt a főpap. Valójában prófétált, hogy', 'De nem csak a zsidó népért, hanem azért is, hogy Isten szétszóródott gyermekeit újra egybegyűjtse.', 'Ettől a naptól kezdve tehát a zsidó vezetők azt tervezték, hogy megölik Jézust.', 'Ezért ő nem is mutatkozott többé nyilvánosan az emberek között, hanem egy pusztához közeli városba, Efraimba ment, és ott maradt tanítványaival.', 'Közel volt már a zsidók Pászka ünnepe, ezért vidékről sokan felmentek Jeruzsálembe, hogy még a Pászka ünnep előtt megtisztuljanak.', 'Az emberek keresték Jézust. A Templomban állva ezt kérdezgették egymástól: „Mit gondoltok? Talán nem is jön el az ünnepre?”', 'A főpapok és a farizeusok pedig parancsot adtak ki, hogy ha valaki tudja, hol van Jézus, jelentse be, hogy elfogják.'], ['Hat nappal a Pászka ünnep előtt Jézus Betániába ment. Itt élt Lázár, akit feltámasztott a halálból.', 'Vacsorát készítettek neki, és közben Márta szolgált fel. Lázár is ott ült az asztalnál Jézussal együtt.', 'Ekkor Mária elővett fél liter drága valódi nárdusolajat. Ráöntötte Jézus lábára, és a hajával megtörölte. A házat betöltötte az olaj illata.', 'Ám az egyik tanítvány, Iskáriótes Júdás, aki el akarta árulni Jézust, így szólt:', '„Miért nem adták el inkább ezt az olajat háromszáz ezüstért,hogy a pénzt a szegényeknek adják?”', 'De ezt nem azért mondta, mintha a szegények érdekelték volna, hanem mert tolvaj volt. Ő vigyázott a közös pénzre, és gyakran lopott belőle.', 'Jézus így válaszolt: „Hagyd békén, hiszen ezt az olajat a temetésemre tartogatta!', 'A szegények mindig veletek lesznek, de én nem mindig leszek köztetek.”', 'A zsidók közül nagyon sokan megtudták, hogy Jézus Betániában van, ezért odamentek. De nemcsak őt szerették volna látni, hanem Lázárt is, akit feltámasztott a halálból.', 'Ezért azután a főpapok eltervezték, hogy Lázárt is megölik,', 'mert a zsidók közül sokan miatta hagyták ott vezetőiket, és miatta hittek Jézusban.', 'Másnap az ünnepre érkező tömeg meghallotta, hogy Jézus Jeruzsálembe jön.', 'Pálmaágakat fogtak, kimentek elé és ezt kiáltozták: „Hozsánná!', 'Jézus pedig talált egy szamarat, és ráült, ahogyan meg van írva:', '„Ne félj, Sion leánya, mert jön már a királyod szamárcsikón ülve!” Zak 9:9', 'Tanítványai akkor még nem értették mindezt, de később, amikor Jézus megdicsőült, eszükbe jutott, hogy pontosan az történt vele, amit az Írások mondtak róla.', 'Azok az emberek, akik vele voltak akkor, amikor Lázárt kihívta a sírból és feltámasztotta, elmondták a többieknek is, hogy mi történt.', 'Azért is ment elé a tömeg, mert hallotta, hogy ő volt az, aki ezt a csodát tette.', 'A farizeusok pedig ezt mondták egymásnak: „Látjátok! Nem sikerült a tervünk! Az egész nép őt követi!”', 'Azok között, akik a Pászka ünnepre jöttek Jeruzsálembe imádkozni, néhány görög is volt.', 'Ezek odamentek Fülöphöz, aki a galileai Bétsaidából származott, és így kérlelték: „Uram, szeretnénk látni Jézust!” Fülöp ekkor szólt Andrásnak,', 'azután mindketten odamentek Jézushoz, és szóltak neki is.', 'Jézus pedig így válaszolt: „Eljött az idő, hogy megdicsőüljön az Emberfia.', 'Igazán mondom nektek: ha a búzaszem nem kerül a földbe, és ott nem hal el, akkor csak egy búzaszem marad. De ha a földbe vetik, és elhal, sok szemet terem.', 'Aki szereti az életét, az elveszti. De aki gyűlöli az életét ezen a világon, az megtartja az örök életre.', 'Ha valaki engem szolgál, engem kell követnie, és akkor ahol én vagyok, ott lesz majd a szolgám is. Ha valaki engem szolgál, azt megbecsüli majd az Atya.”', '„Nyugtalan a szívem; mit mondhatnék? Kérjem talán azt: ‘Atyám, ments meg engem ettől az órától?’ Hiszen éppen ezért az óráért jöttem el.', 'Atyám, dicsőítsd meg a te nevedet!” Ekkor hang hallatszott a Mennyből: „Már megdicsőítettem, és újra megdicsőítem.”', 'Erre sokan, akik ott álltak és hallották a hangot, azt mondták, mennydörgés volt. Mások azt mondták, hogy egy angyal szólt Jézushoz.', 'De Jézus így válaszolt: „Ez a hang nem értem, hanem értetek szólt.', 'Mert eljött e világ megítélésének ideje, és most fogják kidobni a világ fejedelmét.', 'Ha én erről a földről felemeltetem, minden embert magamhoz vonzok.”', 'Ezt pedig azért mondta, hogy jelezze, hogyan fog meghalni.', 'A tömeg pedig így válaszolt neki: „A Törvényből tudjuk, hogy a Krisztus örökké él. Miért mondod akkor, hogy az Emberfiának fel kell emeltetnie? Kicsoda ez az Emberfia?”', 'Jézus pedig így felelt nekik: „A világosság még egy rövid ideig köztetek lesz. Addig járjatok tehát a világosságban, amíg nálatok van, hogy a sötétség le ne győzzön titeket, mert aki sötétben jár, nem tudja hová megy.', 'Ameddig veletek van a világosság, higgyetek benne, hogy a világosság fiai legyetek!” Ezt mondta Jézus, majd elment onnan, és elrejtőzött előlük.', 'Bár Jézus sok csodát tett az emberek szeme láttára, azok mégsem hittek benne,', 'hogy beteljesedjék, amit Ézsaiás próféta mondott: „Uram, ki hitt a mi beszédünknek és ki látta meg az Úr hatalmát?” Ézs 53:1', 'Azért nem tudtak hinni, mert Ézsaiás próféta ezt is megmondta:', '„Szemüket megvakította, és szívüket megkeményítette, hogy a szemükkel ne lássanak, és a szívükkel ne értsenek, és ne forduljanak felém, hogy meg ne gyógyítsam őket.” Ézs 6:10', 'Ézsaiás azért mondta ezt, mert látta az ő dicsőségét, és őróla szólt.', 'Mégis, még a zsidó vezetők között is sokan voltak, akik hittek benne, de a farizeusok miatt ezt nem mondták ki nyíltan, mert féltek, hogy kizárják őket a zsinagógából.', 'Jobban szerették ugyanis az emberektől kapott dicséretet, mint azt, ami az Istentől jön.', 'Jézus pedig hangosan így szólt: „Aki hisz bennem, az nem énbennem hisz, hanem abban aki elküldött engem,', 'és aki engem lát, az azt látja, aki elküldött engem.', 'Én azért jöttem erre a világra, hogy világosság legyek, hogy aki hisz bennem, ne maradjon a sötétségben.', 'Én nem ítélem el azokat, akik hallgatják a szavaimat, de nem engedelmeskednek. Nem azért jöttem, hogy elítéljem az embereket, hanem azért, hogy megmentsem őket.', 'De lesz valami, ami elítéli azt, aki visszautasít engem, és nem fogadja el a beszédeimet: szavaim, amiket mondtam, azok ítélik el őt az utolsó napon.', 'Mert én nem magamtól szóltam, hanem az Atya, aki elküldött engem, parancsolta meg, hogy mit mondjak és mit tanítsak.', 'És tudom, hogy az örök élet abból származik, amit az Atya parancsol. Amit tehát én mondok, azt úgy mondom, ahogyan ő mondta nekem.”'], ['A Pászka ünnep előtt Jézus már tudta, hogy eljött az idő, amikor el kell mennie ebből a világból az Atyához. Bár Jézus mindig is szerette azokat, akik az övéi voltak ezen a világon, most különösképpen megmutatta nekik szeretetét.', 'A vacsoránál ültek. Az ördög már korábban azt súgta Júdásnak, az Iskáriótes Simon fiának, hogy árulja el Jézust.', 'Jézus tudta, hogy az Atya minden hatalmat az ő kezébe adott, és hogy ő Istentől jött, és Istenhez megy vissza.', 'Ezért felkelt a vacsorától, levette felső ruháját és egy kendőt kötött', 'Azután vizet öntött egy edénybe, és elkezdte mosni a tanítványai lábát, majd a derekára kötött kendővel megtörölte.', 'Amikor Simon Péterhez ért, az így szólt hozzá: „Uram, te mosod meg az én lábamat?”', 'Jézus így válaszolt neki: „Most még nem érted, mit teszek, de később majd megérted.”', 'De Péter ezt mondta: „Az én lábamat nem mosod meg soha!” Jézus erre így felelt: „Ha nem moslak meg, semmi közöd hozzám.”', 'Péter ekkor így szólt: „Uram, akkor ne csak a lábamat mosd meg, hanem a kezemet és a fejemet is!”', 'Jézus pedig így válaszolt: „Aki megfürdött, annak csak a lábát kell megmosni, különben az egész teste tiszta. Ti már tiszták vagytok, de nem mindannyian.”', 'Mert Jézus tudta, ki árulja el, ezért mondta: nem vagytok tiszták mindannyian.', 'Miután megmosta a lábukat, Jézus újra felvette felsőruháját, visszaült az asztalhoz, és megkérdezte: „Értitek, mit tettem veletek?', 'Ti Mesternek és Úrnak hívtok engem, és igazatok van, mert az vagyok.', 'Ha pedig én, aki Úr és Mester vagyok, megmostam a lábatokat, nektek is meg kell mosnotok egymás lábát.', 'Példát adtam nektek, hogy ti is ugyanúgy tegyetek, ahogy én tettem veletek.', 'Igazán mondom nektek: a szolga nem nagyobb az uránál, és a követ nem nagyobb annál, aki elküldte.', 'Ha ezt tudjátok, boldogok lesztek, ha meg is teszitek.', 'De nem mindnyájatokról beszélek. Mert én ismerem azokat, akiket kiválasztottam, de amit az Írás mond annak be kell teljesednie: ‘Az fordult ellenem, aki a kenyeremet ette.’', 'Azért mondom ezt most, mielőtt megtörténne, hogy amikor majd megtörténik, higgyétek, hogy ÉN VAGYOK.', 'Igazán mondom nektek: aki elfogadja azt, akit én küldök, az engem fogad el. Aki pedig engem elfogad, az azt fogadja el, aki engem küldött.”', 'Miután ezt mondta Jézus, nyugtalan lett, és ezt mondta: „Igazán mondom nektek: egyikőtök elárul engem.”', 'Ekkor a tanítványok egymásra néztek, mert nem tudták, kiről beszél.', 'Az egyikük, akit Jézus különösen szeretett, Jézus mellé ült.', 'Simon Péter intett neki, hogy kérdezze meg Jézustól, kiről beszélt az előbb.', 'Ekkor az a tanítvány közelebb hajolt Jézushoz, és megkérdezte tőle: „Uram, ki az?”', 'Jézus pedig így válaszolt: „Bemártom ezt a falat kenyeret a tálba, és akinek odaadom, ő az.” Ezzel a tálba mártotta a kenyeret, és odaadta Júdásnak, az Iskáriótes Simon fiának.', 'Amikor Júdás elfogadta a kenyeret, belement a Sátán. Jézus ekkor így szólt hozzá: „Tedd meg gyorsan, amit tenni készülsz!”', 'Az asztalnál ülők közül senki nem értette, miért mondta ezt Júdásnak.', 'Néhányan azt hitték, hogy mivel a közös pénzük Júdásnál volt, Jézus azt mondta neki, hogy vegye meg, amire szükségük lesz az ünnepen, vagy hogy adjon valamit a szegényeknek.', 'Júdás elfogadta a falatot, és utána azonnal elment. Ekkor már éjszaka volt.', 'Miután Júdás elment, Jézus megszólalt: „Most dicsőült meg az Emberfia, és általa Isten is megdicsőült.', 'Mivel Isten dicsőséget kapott az Emberfia által, Isten is dicsőséget ad az Emberfiának hamarosan.', 'Kedves gyermekeim, már csak rövid ideig maradok veletek. Kerestek majd engem, de ahogyan a zsidóknak már korábban mondtam, most nektek is mondom, hogy ahová én megyek, oda ti nem jöhettek.', 'Új parancsot adok nektek: szeressétek egymást. Ahogyan én szerettelek titeket, nektek is úgy kell szeretnetek egymást!', 'Erről ismeri majd fel mindenki, hogy az én tanítványaim vagytok, ha szeretitek egymást.”', 'Ekkor Simon Péter megkérdezte tőle: „Uram, hová mész?” Jézus így válaszolt: „Ahová én megyek, oda te most nem jöhetsz velem, de később majd követni fogsz.”', 'Péter így szólt: „Uram, miért nem mehetek veled most? Az életemet adnám érted!”', 'Jézus így felelt: „Az életedet adod értem? Igazán mondom neked, hogy mielőtt a kakas megszólal, háromszor is le fogod tagadni, hogy ismersz engem!”'], ['„Ne nyugtalankodjatok: higgyetek Istenben, és higgyetek énbennem!', 'Az Atyám házában sok hely van, nem mondanám, ha nem így lenne. Megyek, hogy helyet készítsek nektek.', 'Amikor elkészítem, visszajövök értetek. Magammal viszlek benneteket, hogy ahol én vagyok, ott legyetek ti is.', 'Ti ismeritek az utat oda, ahová megyek.”', 'Ekkor megszólalt Tamás: „Uram, nem tudjuk, hová mész, hogyan tudnánk akkor az utat?”', 'Jézus így válaszolt: „Én vagyok az út, az igazság és az élet. Senki sem mehet az Atyához, csak rajtam keresztül.', 'Ha engem ismernétek, az Atyát is ismernétek. De mostantól ismeritek őt, és látjátok őt.”', 'Ekkor így szólt Fülöp: „Uram mutasd meg nekünk az Atyát, és az elég nekünk!”', 'Jézus erre így válaszolt: „Olyan régóta veletek vagyok, és még mindig nem ismersz engem, Fülöp? Aki engem látott, látta az Atyát. Miért mondod akkor: ‘Mutasd meg nekünk az Atyát?’', 'Nem hiszed, hogy én az Atyában vagyok, és az Atya bennem van? Amit mondok nektek, nem magamtól mondom, hanem az Atya, aki bennem van, ő végzi a munkáját.', 'Higgyétek el, hogy én az Atyában vagyok, és az Atya bennem van! Ha másért nem, akkor higgyetek magukért a csodákért!', 'Igazán mondom nektek: aki hisz bennem, megteszi mindazokat, amit én teszek, sőt, még nagyobb dolgokat is. Mert én az Atyához megyek,', 'és megteszem mindazt, amit a nevemben kértek, hogy az Atya dicsőséget kapjon a Fiú által.', 'Bármit kértek tőlem az én nevemben, megteszem.”', '„Ha szerettek engem, megtartjátok a parancsaimat.', 'Én pedig megkérem az Atyát, és másik Segítőt küld nektek, aki örökre veletek marad.', 'Ő az Igazság Szelleme, akit a hitetlen emberek nem tudnak elfogadni, mert nem látják, és nem ismerik őt. Ti azonban ismeritek, mert veletek lakik, sőt bennetek él majd.', 'Nem hagylak titeket árván, eljövök hozzátok.', 'Kis idő múlva a hitetlen emberek nem látnak többé engem, de ti látni fogtok, és mivel én élek, ti is élni fogtok.', 'Azon a napon megtudjátok, hogy én az Atyában vagyok, ti énbennem, és én tibennetek.', 'Aki megtartja a parancsaimat és engedelmeskedik, az szeret engem. Aki pedig szeret engem, azt az Atyám is szeretni fogja. Én is szeretni fogom őt, és megismertetem vele magam.”', 'Ekkor megszólalt Júdás — nem az Iskáriótes: „De Uram, miért van az, hogy nekünk mutatod meg magadat, és nem mindenkinek?”', 'Jézus így válaszolt: „Aki szeret engem, engedelmeskedni fog a tanításomnak, és őt Atyám is szeretni fogja, és eljövünk hozzá, és nála lakunk.', 'Aki nem szeret engem, nem engedelmeskedik a tanításaimnak. Bár ez a tanítás, amelyet hallotok, nem az enyém, hanem az Atyától van, aki elküldött engem.', 'Ezeket mondom most, míg veletek vagyok.', 'A Segítő pedig, a Szent Szellem, akit az Atya küld az én nevemben. Ő mindent megtanít majd nektek, és mindenre emlékeztet titeket, amit mondtam.', 'A békességemet hagyom nektek. Az én békémet adom nektek, de nem úgy, ahogyan a világ adja. Ne nyugtalankodjatok, és ne féljetek!', 'Hallottátok, hogy megmondtam: elmegyek, de visszajövök hozzátok. Ha szeretnétek, akkor most örülnétek, hogy az Atyához megyek, mert ő nagyobb nálam.', 'Most mondtam el nektek, mielőtt megtörténne, hogy amikor megtörténik, higgyetek.', 'Nem sokáig beszélek már veletek, mert közeledik e világ fejedelme, bár fölöttem nincs hatalma.', 'De meg kell tudnia mindenkinek, hogy én szeretem az Atyát, és megteszem, amit ő parancsolt. Most pedig keljetek fel, menjünk innen!”'], ['„Én vagyok az igazi szőlő növény, és az én Atyám a szőlősgazda.', 'Levágja mindegyik szőlővesszőmet, amelyik nem terem gyümölcsöt. Azt pedig, amelyik gyümölcsöt terem, megmetszi és megtisztítja, hogy még többet teremjen.', 'Ti már tiszták vagytok a tanításaim által, amit mondtam nektek.', 'Maradjatok bennem, és én is bennetek maradok. A szőlővessző nem teremhet gyümölcsöt önmagában, hanem csak a szőlő növényen. Ugyanígy ti sem teremhettek gyümölcsöt, ha nem maradtok bennem.', 'Én vagyok a szőlő növény, ti pedig a szőlővesszők. Aki bennem marad, és én őbenne, az sok gyümölcsöt terem. Nélkülem azonban semmit sem tudtok tenni.', 'Ha valaki nem marad bennem, azt kidobják, mint a lemetszett szőlővesszőt, és megszárad. Ezután összeszedik, a tűzre dobják, és elégetik.', 'Ha viszont bennem maradtok, és az én tanításaim bennetek maradnak, bármit kértek, megkapjátok.', 'Az én Atyám úgy kap dicsőséget, ha ti sok gyümölcsöt teremtek, és a tanítványaim lesztek.', 'Ahogyan az Atya szeretett engem, ugyanúgy szeretlek én is titeket. Maradjatok meg az én szeretetemben!', 'Ha megtartjátok, amit parancsoltam, megmaradtok a szeretetemben, ahogyan én is megtartottam az Atyám parancsait, és megmaradok a szeretetében.', 'Ezeket pedig azért mondtam el nektek, hogy örömöm betöltsön titeket, és teljes legyen az örömötök.', 'Azt parancsolom nektek, hogy úgy szeressétek egymást, ahogyan én szeretlek titeket.', 'A legnagyobb szeretet abban mutatkozik meg, ha valaki életét adja a barátaiért.', 'Ti a barátaim vagytok, ha megteszitek, amit parancsolok nektek.', 'Többé nem hívlak benneteket szolgáknak, mert a szolga nem tudja, mit csinál az ura. Barátaimnak hívlak titeket, mert amit az Atyától hallottam, mindent elmondtam nektek.', 'Nem ti választottatok engem, hanem én választottalak titeket. Én bíztalak meg titeket, hogy menjetek, és teremjetek gyümölcsöt, olyan gyümölcsöt, ami megmarad. Az Atya pedig megadja nektek mindazt, amit a nevemben kértek tőle.', 'Ezt parancsolom nektek: szeressétek egymást!”', '„Ha a hitetlenek gyűlölnek benneteket, ne felejtsétek el, hogy engem előbb gyűlöltek, mint titeket.', 'Ha ehhez a világhoz tartoznátok, a világ szeretne titeket, mint az övéit. Ez a világ azonban gyűlöl titeket, mivel nem hozzá tartoztok, hiszen én kiválasztottalak titeket a világból.', 'Emlékezzetek, mit mondtam: a szolga nem nagyobb, mint az ura. Ha engem üldöznek, titeket is üldözni fognak. Ha az én tanításomat követik, a tiéteket is követni fogják.', 'Mindezeket miattam teszik veletek, mert nem ismerik azt, aki engem küldött.', 'Ha nem jöttem volna el, hogy szóljak nekik, most nem lennének felelősek a bűnükért. Így azonban nincs mentség a bűneikre.', 'Aki engem gyűlöl, gyűlöli az Atyámat is.', 'Ha nem tettem volna előttük olyan csodákat, amilyeneket még senki sem tett, most nem lennének felelősek a bűnükért. Ők viszont látták a csodákat, mégis gyűlölnek engem is és Atyámat is.', 'Mindez azért történt így, hogy beteljesedjen, ami a Törvényükben meg van írva: ‘Ok nélkül gyűlölnek engem.’', 'Amikor eljön a Segítő, az Igazság Szelleme, akit az Atyától küldök hozzátok, rólam fog beszélni.', 'És ti is rólam beszéltek majd az embereknek, mert kezdettől velem voltatok.'], ['Ezeket azért mondtam el nektek, hogy ne veszítsétek el a hiteteket.', 'Az emberek ki fognak zárni titeket a zsinagógákból. Eljön az idő, amikor az, aki megöl valakit közületek, azt hiszi, hogy Istennek szolgál vele.', 'Azért teszik ezt veletek, mert sem az Atyát nem ismerik, sem engem.', 'Azért mondom el nektek ezeket, hogy amikor majd eljön az idő, és ezek megtörténnek, emlékezzetek rá, hogy figyelmeztettelek titeket.” „Kezdetben azért nem mondtam el ezeket nektek, mert veletek voltam.', 'Most azonban elmegyek ahhoz, aki elküldött engem, és közületek senki nem kérdezi tőlem: ‘Hová mész?’', 'Most, hogy ezt elmondtam, nagyon elszomorított titeket.', 'Pedig én az igazságot mondom: jobb nektek, hogy elmegyek, mert ha nem mennék el, nem jönne el hozzátok a Segítő. Ha viszont elmegyek, elküldöm őt hozzátok.', 'Amikor eljön, megmutatja az embereknek, hogy tévednek a bűnnel, az Isten jóságával és az ítélettel kapcsolatban.', 'Tévednek a bűnnel kapcsolatban, mert nem hisznek bennem;', 'Tévednek az Isten jóságával kapcsolatban, mert én az Atyához megyek, és többé nem láttok engem;', 'És tévednek az ítélettel kapcsolatban, mert ennek a világnak a fejedelme el van ítélve.', 'Még sok mindent kellene mondanom nektek, de most nem tudnátok elviselni.', 'Amikor azonban eljön az Igazság Szelleme, elvezet majd titeket a teljes igazságra. Mert ő nem saját magától beszél, hanem azt mondja, amit hallott, és előre megmondja nektek azokat a dolgokat, amik történni fognak.', 'Ő engem fog dicsőíteni, mert abból vesz, ami az enyém és elmondja nektek. Minden, ami az Atyáé, az enyém is.', 'Ezért mondom, hogy a Szent Szellem az enyémből vesz, és azt mondja el nektek.”', '„Még egy kis idő, és nem láttok engem, de azután hamarosan megláttok majd.”', 'Ekkor a tanítványok közül néhányan ezt kérdezték egymástól: „Mit jelent az, amit mond, hogy: ‘Még egy kis idő, és nem láttok engem, de azután hamarosan megláttok’; és az, hogy: ‘Mert én az Atyához megyek?’”', 'Azután így folytatták: „Mit jelent az, hogy kis idő? Nem értjük, miről beszél.”', 'Jézus tudta, hogy meg akarják kérdezni, ezért így szólt hozzájuk: „Arról beszélgettek, hogy mit jelent, amit mondtam, hogy: ‘Még egy kis idő, és nem láttok engem, de azután hamarosan megláttok?’', 'Igazán mondom nektek: ti majd sírtok és jajgattok, de a hitetlenek örülnek. Szomorúak lesztek, de szomorúságotok örömre változik.', 'Amikor az asszony gyereket szül, szenved, mert eljött a szülés ideje. Amikor azonban a gyermek megszületett, elfelejti a szenvedést, mert örül, hogy ember jött a világra.', 'Most szomorúak vagytok, de amikor újra látlak titeket, örülni fogtok, és ezt az örömöt senki nem veheti el tőletek.', 'Azon a napon nem kérdeztek majd tőlem semmit. Igazán mondom nektek: bármit kértek az Atyától az én nevemben, megadja nektek.', 'Eddig még semmit sem kértetek az én nevemben. Kérjetek, és megkapjátok, hogy örömötök teljes legyen.”', '„Ezeket a dolgokat példázatokban mondtam nektek. De eljön az idő, amikor nem példázatokban szólok hozzátok, hanem nyíltan beszélek nektek az Atyáról.', 'Azon a napon az én nevemben fogtok kérni, és nem fogom azt mondani, hogy én majd kérem az Atyát értetek,', 'mivel maga az Atya szeret titeket, mert ti is szerettek engem, és hiszitek, hogy Istentől jöttem.', 'Az Atyától jöttem erre a világra, de most elmegyek ebből a világból, és visszamegyek az Atyához.”', 'Erre a tanítványok így szóltak: „Látod, most nyíltan beszélsz, és nem példázatokban.', 'Most látjuk, hogy mindent tudsz, és nincs szükséged arra, hogy kérdezzenek. Ezért hisszük, hogy Istentől jöttél.”', 'Jézus pedig így válaszolt: Most tehát hisztek?', 'Látjátok, közel az idő, és már itt is van, amikor mind szétszóródtok, ki-ki a maga otthonába, és engem egyedül hagytok. De én mégsem leszek egyedül, mert Atyám velem van.', 'Ezt azért mondtam el nektek, hogy békességetek legyen bennem. Ezen a világon szenvednetek kell, de bízzatok: én már legyőztem a világot.”'], ['Miután ezt mondta, Jézus felnézett az égre, és így szólt: „Atyám, eljött az idő, hogy megmutasd Fiad dicsőségét, hogy Fiad is megmutassa a te dicsőségedet.', 'Te hatalmat adtál neki minden ember fölött, hogy örök életet adjon azoknak, akiket neki adtál!', 'Az örök élet pedig az, hogy megismerjenek téged, az egyetlen, igaz Istent és Jézus Krisztust, akit elküldtél.', 'Én megdicsőítettelek téged ezen a földön. Befejeztem a munkát, amivel megbíztál.', 'Ezért most dicsőíts meg engem, Atyám, a te jelenlétedben, azzal a dicsőséggel, amely az enyém volt tenálad, mielőtt még a világ létrejött volna.', 'Azoknak az embereknek, akiket a világból nekem adtál, megmutattam, hogy milyen vagy. Ők a tieid voltak, de nekem adtad őket, és engedelmeskedtek a tanításodnak.', 'Most már tudják, hogy minden, amit nekem adtál, tőled származik.', 'Amiket tőled hallottam, megtanítottam nekik. Ők pedig elfogadták, és valóban felismerték, hogy tőled jöttem, és elhitték, hogy te küldtél engem.', 'Értük imádkozom most, és nem a hitetlenekért. Azokért, akiket nekem adtál, mert a tieid.', 'Mert ami az enyém, az mind a tiéd, és ami a tiéd, az az enyém, és én dicsőséget kaptam általuk.', 'Én már nem maradok többé ezen a világon, hanem hozzád megyek, de ők itt maradnak. Szent Atyám, tartsd meg őket hatalmad által, amelyet nekem adtál, hogy ők is egyek legyenek, ahogyan mi egyek vagyunk!', 'Amíg velük voltam, megtartottam őket azzal az erővel, amit nekem adtál, és megőriztem őket. Nem is veszett el egy sem, csak az, aki erre lett kiválasztva, hogy az Írás beteljesedjék.', 'Most hozzád megyek, de ezeket még elmondom, amíg ezen a világon vagyok, hogy az én örömöm teljes legyen bennük.', 'Amiket tőled hallottam, megtanítottam nekik. De a világ gyűlölte őket, mert ők nem ebből a világból valók, ahogyan én sem vagyok e világból való.', 'Nem arra kérlek, hogy vedd ki őket ebből a világból, hanem hogy őrizd meg őket a Gonosztól!', 'Ők nem ehhez a világhoz tartoznak, mint ahogyan én sem.', 'Készítsd fel őket a szolgálatodra igazságod által! A te tanításod az igazság.', 'Ahogyan te elküldtél engem erre a világra, ugyanúgy küldöm el én is őket.', 'Elkészítem magam a szolgálatodra. Értük teszem ezt, hogy ők is valóban készek legyenek szolgálni téged.', 'Nem csak értük kérlek most, hanem azokért is, akik az ő tanításukra hisznek majd bennem.', 'Kérlek, hogy ők is egyek legyenek, ahogyan te, Atyám, bennem vagy, és én benned. Ők is bennünk legyenek, hogy elhiggye a világ, hogy te küldtél engem.', 'Nekik adtam azt a dicsőséget, amit tőled kaptam, hogy ők is egyek legyenek, ahogyan mi egyek vagyunk:', 'én bennük, és te énbennem, hogy teljesen eggyé legyenek. És ezáltal megtudja a világ, hogy te küldtél engem, és őket is ugyanúgy szeretted, ahogyan engem szerettél.', 'Atyám, azt akarom, hogy azok, akiket nekem adtál, velem legyenek ott, ahol én vagyok. Lássák dicsőségemet, amit tőled kaptam, mert te már a világ teremtése előtt szerettél engem.', 'Igazságos Atyám, a világ nem ismer téged, de én ismerlek, és ezek a tanítványok tudják, hogy te küldtél engem.', 'Megmutattam nekik, hogy milyen vagy, és meg is fogom mutatni, hogy az a szeretet, amellyel engem szerettél, bennük legyen, és én is őbennük éljek.”'], ['Miután Jézus befejezte az imádkozást, tanítványaival együtt átment a Kedron-patak túlsó partjára. Volt ott egy kert, Jézus és tanítványai bementek oda.', 'Ezt a helyet ismerte Júdás is, az áruló, mert Jézus gyakran találkozott itt a tanítványaival.', 'Ekkor Júdás odament egy csapat római katonával és a templomőrökkel, akiket a főpapok és a farizeusok küldtek oda. Fáklyákat, lámpásokat és fegyvereket vittek magukkal.', 'Jézus pedig — mivel tudta, hogy mi történik majd vele — előlépett és megkérdezte: „Kit kerestek?”', 'Ők így feleltek: „A názáreti Jézust.” „Én vagyok” — mondta Jézus. Közben ott állt Júdás is, aki elárulta őt.', 'Amikor Jézus azt mondta: „Én vagyok”, azok hátraléptek, és földre estek. Jézus ekkor ismét megkérdezte:', '„Kit kerestek?” Ők így feleltek: „A názáreti Jézust.”', 'Jézus erre azt mondta: „Már mondtam nektek, hogy én vagyok. Ha viszont engem kerestek, akkor ezeket az embereket engedjétek elmenni!”', 'Ez azért történt, hogy beteljesedjék, amit előzőleg mondott: „Senki nem veszett el azok közül, akiket nekem adtál.”', 'Ekkor Simon Péter kihúzta a kardját, odacsapott a főpap szolgájára, és levágta a jobb fülét. Ezt a szolgát pedig Málkusnak hívták.', 'Jézus így szólt Péterhez: „Tedd vissza a kardodat! Talán ne igyam ki azt a poharat, amit Atyám adott nekem?”', 'Ekkor a katonák, a parancsnok és a zsidó templomőrök elfogták Jézust. Megkötözték,', 'és először Annáshoz vitték. Annás volt az apósa Kajafásnak, aki abban az évben a főpap volt.', 'Kajafás volt az, aki azt tanácsolta a zsidóknak, hogy jobb, ha egy ember hal meg a népért.', 'Simon Péter és egy másik tanítvány követték Jézust. Ez a tanítvány jól ismerte a főpapot, ezért Jézussal együtt ő is bement a főpap palotájába.', 'Péter pedig kinn maradt az ajtónál. Később kijött a másik tanítvány, a főpap ismerőse, beszélt az ajtót őrző lánnyal, és bevitte Pétert.', 'Ezután a szolgálólány, aki az ajtót őrizte, megkérdezte Pétert: „Ugye, te is ennek az embernek a tanítványa vagy?” Péter azonban így szólt: „Dehogyis, nem vagyok!”', 'Ott álltak a szolgák és a templomőrök, és mivel hideg volt, tüzet raktak, körülállták, és úgy melegedtek. Péter is ott állt köztük, és melegedett.', 'Eközben a főpap a tanítványairól és a tanításáról kérdezte Jézust.', 'Ő így válaszolt: „Én mindig nyilvánosan tanítottam az embereket a zsinagógában és a Templomban, ahol a zsidók összegyűlnek, és soha semmit nem mondtam titokban.', 'Miért kérdezgetsz engem? Kérdezd azokat, akik hallották a tanításaimat! Ők biztosan tudják, mit mondtam!”', 'Amikor ezt mondta, egy közelben álló őr megütötte őt, és így szólt: „Hogy mersz így válaszolni a főpapnak?”', 'Jézus azt mondta: „Ha valamit rosszul mondtam, mondd meg, mi volt az! De ha igazam volt, akkor miért ütsz meg engem?”', 'Ekkor Annás megkötözve elküldte őt Kajafáshoz, a főpaphoz.', 'Ezalatt Simon Péter a tűznél állt, és melegedett. Ekkor így szóltak hozzá: „Ugye, te is annak az embernek a tanítványa vagy?” De ő letagadta, és azt mondta: „Dehogy vagyok!”', 'A főpap egyik szolgája — annak a rokona, akinek Péter levágta a fülét — így szólt hozzá: „Nem téged láttalak vele a kertben?”', 'Péter újra letagadta. Ebben a pillanatban megszólalt a kakas.', 'Korán reggel Jézust Kajafás házából a helytartói palotába vitték. A zsidók azonban nem akartak belépni, hogy ne váljanak tisztátalanná az ünnepre, és megehessék a pászkavacsorát.', 'Ezért Pilátus kijött hozzájuk, és megkérdezte: „Mivel vádoljátok ezt az embert?”', 'Ezt mondták: „Ha nem volna gonosztevő, nem adtuk volna át neked.”', 'Pilátus így válaszolt: „Vigyétek el, és ítéljétek el a saját Törvényetek szerint!” A zsidó vezetők így feleltek: „A te törvényed nem engedi meg nekünk, hogy bárkit megöljünk!”', 'Ez pedig azért történt így, hogy beteljesedjen, amit Jézus előre megmondott, hogy milyen halállal fog meghalni.', 'Ekkor Pilátus visszament a palotába, magához hívatta Jézust, és megkérdezte tőle: „Te vagy a zsidók királya?”', 'Jézus pedig megkérdezte: „Magadtól kérdezed ezt, vagy beszéltek neked rólam?”', 'Pilátus így válaszolt: „Nem vagyok én zsidó! Saját néped és a főpapok adtak át nekem. Mit tettél?”', 'Jézus pedig így felelt: „Az én Királyságom nem ebből a világból való. Ha ebből világból való volna, szolgáim harcolnának értem, hogy ne adjanak át a zsidó vezetőknek. Az én Királyságom azonban nem ebből a világból való.”', 'Ekkor Pilátus azt mondta: „Szóval király vagy!” Jézus pedig így válaszolt: „Igen, jól mondod, az vagyok. Azért születtem, és azért jöttem erre a világra, hogy az igazságról beszéljek. Aki az igazság oldalán áll, mind hallgat a szavamra.”', 'Erre Pilátus megkérdezte: „Mi az igazság?” azután újra kiment a zsidó vezetőkhöz, és így szólt hozzájuk: „Semmi bűnt nem találok benne, ami miatt elítélhetném.', 'Szokás nálatok, hogy egy foglyot szabadon engedek nektek a Pászka ünnepen. Akarjátok, hogy elengedjem nektek a zsidók királyát?”', 'Erre kiabálni kezdtek: „Nem, ne őt, hanem Barabbást engedd szabadon!” Ez a Barabbás pedig rabló volt.'], ['Ekkor Pilátus előhozatta Jézust, és megkorbácsoltatta.', 'A katonák pedig tüskés ágakból koronát fontak, a fejére tették, és bíborszínű köpenyt adtak rá.', 'Azután többször is odamentek hozzá és így gúnyolták: „Éljen a zsidók királya!”, és közben ütötték az arcát.', 'Később újra kijött Pilátus, és így szólt a zsidó vezetőkhöz: „Kihozom nektek őt. Értsétek meg, én semmit nem találtam, amivel vádolhatnám.”', 'Ekkor Jézus kijött, fején töviskoronával, bíbor színű köpenyben. Pilátus pedig így szólt: „Nézzétek, itt van az ember!”', 'Amikor Jézust meglátták, a főpapok és a templomőrök így kiáltoztak: „Feszítsd meg! Feszítsd meg!” De Pilátus így szólt: „Feszítsétek meg ti! Én semmiben nem találom bűnösnek!”', 'A zsidók pedig így feleltek: „Van egy olyan törvényünk, amely szerint meg kell halnia, mert Isten Fiának nevezte magát!”', 'Amikor ezt Pilátus meghallotta, nagyon megijedt.', 'Visszament a helytartói palotába, és újra megkérdezte Jézustól: „Honnan jöttél?” De Jézus nem válaszolt neki.', 'Pilátus így folytatta: „Nem válaszolsz nekem?! Ugye, tudod, hogy van hatalmam arra, hogy szabadon engedjelek, de arra is, hogy megfeszíttesselek?”', 'Jézus erre így válaszolt: „Semmi hatalmad nem lenne fölöttem, ha nem Istentől kaptad volna. Ezért aki átadott engem neked, bűnösebb, mint te.”', 'Ettől kezdve Pilátus igyekezett őt szabadon engedni, de a zsidó vezetők így kiáltoztak: „Ha szabadon engeded, nem vagy a császár barátja! Mert aki királynak mondja magát, az a császár ellensége!”', 'Amikor Pilátus ezt meghallotta, újra kihozatta Jézust. Beült a bírói székbe, azon a helyen, amelyet Kövezett udvarnak, vagy héberül Gabbatának neveznek.', 'Péntek volt, a Pászka ünnep előkészületeinek napja. Dél felé Pilátus így szólt a zsidókhoz: „Nézzétek, itt a királyotok!”', 'Erre azok így kiáltoztak: „Vidd el innen! Vidd el innen! Feszítsd meg!” Pilátus megkérdezte: „Feszítsem meg a királyotokat?” De a főpapok így feleltek: „Nincs más királyunk, csak a császár!”', 'Ekkor Pilátus átadta nekik Jézust, hogy feszítsék meg, a katonák pedig átvették őt.', 'Jézus saját maga vitte a keresztjét, és kiment a Koponya-helyre, amelyet héberül Golgotának neveznek.', 'Itt keresztre feszítették. Vele együtt feszítettek meg két másik férfit is: egyiket az egyik, a másikat a másik oldalára. Jézus került középre.', 'Pilátus feliratot készíttetett, amelyet rászögeztek a keresztre. A feliraton ez állt: „NÁZÁRETI JÉZUS, A ZSIDÓK KIRÁLYA”.', 'Az a hely, ahol Jézust megfeszítették, közel volt a városhoz, ezért a zsidók közül sokan elolvasták ezt a feliratot, amely héberül, görögül és latinul is ki volt írva. A zsidó főpapok azonban azt mondták Pilátusnak:', '„Ne azt írd: ‘A zsidók királya’, hanem inkább ezt: ‘Azt mondta: Én vagyok a zsidók királya’!”', 'De Pilátus így válaszolt: „Nem változtatom meg, amit megírtam.”', 'A katonák pedig, miután Jézust megfeszítették, elvették a ruháit. Négy részre osztották, mindegyiknek jutott egy rész. A köpenyét is levették, de mivel az varrás nélkül készült, vagyis az egészet egy darabban szőtték,', 'azt mondták egymásnak: „Ne szakítsuk szét! Inkább sorsoljuk ki, hogy kié legyen!” Így teljesedett be az Írás: „Ruháimon megosztoztak, és köpenyemre sorsot vetettek.” Zsolt 22:19 A katonák pontosan ezt tették.', 'Jézus keresztjénél ott állt az édesanyja és annak nővére. Ott volt Mária, a Klópás felesége és a magdalai Mária.', 'Amikor Jézus ránézett az anyjára, és a közelben álló tanítványra, akit szeretett, így szólt az anyjához: „Asszony, itt a fiad!”', 'A tanítványnak pedig azt mondta: „Nézd itt van az anyád!” A tanítvány el is vitte a saját otthonába Jézus anyját, aki attól kezdve ott lakott vele.', 'Ezután Jézus tudva, hogy minden beteljesedett, így szólt: „Szomjas vagyok.” Ezt azért mondta, hogy az Írás szerint történjen minden.', 'Volt ott egy ecettel teli edény, amelybe szivacsot mártottak, izsóp ágra tűzték, és felnyújtották a szájához.', 'Miután Jézus elfogadta az ecetet, ezt mondta: „Minden be van fejezve”. Ezután lehajtotta a fejét, és meghalt.', 'Mivel aznap péntek volt, a zsidó vezetők megkérték Pilátust, hogy töresse el a keresztre feszítettek lábát, és vetesse le a testeket a keresztről, hogy szombaton már ne legyenek ott, mert az a szombat különlegesen nagy ünnep volt.', 'Ezért a katonák eltörték az első ember lábát, akit Jézussal együtt feszítettek meg, aztán a másikét is.', 'De amikor Jézushoz értek, látták, hogy ő már meghalt, ezért az ő lábát nem törték el.', 'Az egyik katona azonban beleszúrta a lándzsáját Jézus oldalába, amelyből azonnal vér és víz folyt ki.', 'Aki látta ezt, az tanúsítja, hogy ez így történt, és az ő tanúsága igaz. Ő tudja, hogy az igazságot mondja azért, hogy ti is higgyetek.', 'Ezek pedig azért történtek, hogy beteljesedjék az Írás: „A csontját azonban nem fogják eltörni.”', 'Egy másik helyen pedig ezt mondja az Írás: „Néznek majd arra, akit átszúrtak.”', 'Ezután Arimátiai József megkérte Pilátust, hogy levehesse a keresztről Jézus testét. József is Jézus tanítványa volt, de csak titokban, mert félt a zsidó vezetőktől. Pilátus megengedte neki, József pedig elment, és levette Jézus testét.', 'Eljött Nikodémus is, és körülbelül harminc kiló, mirhából és aloéből készült keveréket hozott. Ő volt az, aki korábban egyszer éjszaka beszélgetett Jézussal.', 'Miután levették Jézus testét, a zsidók temetési szokásai szerint vásznakba tekerték az illatszerekkel együtt.', 'Azon a helyen, ahol Jézust keresztre feszítették, volt egy kert. A kertben pedig volt egy új sziklasír, ahová még senkit nem temettek.', 'Mivel ez a sír közel volt, oda helyezték Jézust, hiszen a zsidók a szombat megünneplésére készültek.'], ['A hét első napján korán reggel, amikor még sötét volt, magdalai Mária kiment a sírhoz. Meglátta, hogy a követ elmozdították a sír bejáratától.', 'Ekkor elszaladt Simon Péterhez és a másik tanítványhoz, akit Jézus szeretett, és azt mondta: „Elvitték a sírból az Urat, és nem tudjuk, hová tették!”', 'Ekkor Péter és a másik tanítvány elindult a sírhoz.', 'Együtt szaladtak, de a másik megelőzte Pétert, és elsőként ért oda.', 'Lehajolt, és meglátta, hogy ott vannak a vásznak, de nem ment be.', 'Azután odaért Simon Péter is, aki mögötte futott, és bement a sírba.', 'Ő is látta, hogy ott vannak a vásznak. Látta a kendőt is, ami Jézus arcán volt, de az távolabb feküdt, külön összehajtva.', 'Ekkor bement a másik tanítvány is, aki elsőként ért a sírhoz. Látta mindezt, és hitt.', 'Még nem értették az Írást, hogy Jézusnak fel kell támadnia a halálból.', 'Ezután a tanítványok hazamentek,', 'Mária pedig ott maradt a sír előtt, és sírt. Azután sírva lehajolt, hogy benézzen a sziklasírba.', 'Meglátott két fehér ruhás angyalt, akik ott ültek, ahol korábban Jézus teste volt: egyik a fejénél, a másik a lábánál.', 'Az angyalok megszólították Máriát: „Miért sírsz, asszony?” Ő pedig így válaszolt: „Mert elvitték az én Uramat, és nem tudom, hová tették.”', 'Amikor ezt mondta, megfordult, és meglátta Jézust, aki ott állt. Mária azonban nem ismert rá.', 'Jézus megkérdezte: „Miért sírsz, asszony? Kit keresel?” Mária azt hitte, hogy a kertésszel beszél, ezért így válaszolt: „Uram, ha te vitted el, mondd meg, hová tetted, és én elviszem!”', 'Ekkor Jézus nevén szólította: „Mária!” Ő megfordult, és azt mondta: „Rabbóni!”, ami azt jelenti: „Mester”.', 'Jézus így szólt hozzá: „Ne érj hozzám, mert még nem mentem fel az Atyához! Menj el a testvéreimhez, és mondd meg nekik: felmegyek az én Atyámhoz és a ti Atyátokhoz, az én Istenemhez, és a ti Istenetekhez!”', 'Mária pedig elment, és ezt mondta a tanítványoknak: „Láttam az Urat!” És elmondta nekik, amit Jézustól hallott.', 'Aznap este, a hét első napján, a tanítványok együtt voltak. De bezárták az ajtókat, mivel féltek a zsidó vezetőktől. Jézus hirtelen megjelent közöttük, és köszönt nekik: „Békesség nektek!”', 'Miután ezt mondta, megmutatta nekik a két kezét és az oldalát. A tanítványok pedig nagyon örültek, hogy látják az Urat.', 'Ezután Jézus újra azt mondta nekik: „Békesség nektek! Ahogyan engem küldött az Atya, úgy küldelek én is titeket.”', 'Miután ezt mondta, rájuk lehelt, és így szólt: „Vegyétek a Szent Szellemet!', 'Akiknek megbocsátjátok a bűneit, azoknak a bűnei meg lesznek bocsátva. Akiknek viszont nem, azoknak a bűnei megmaradnak.”', 'Tamás, akit Ikernek is hívtak, a tizenkét tanítvány közé tartozott, de nem volt ott, amikor Jézus megjelent.', 'A többiek elmondták neki, hogy látták az Urat. Ő így válaszolt erre: „Amíg nem látom a kezén a szögek helyét, és meg nem érintem az ujjammal a szögek helyét, és nem teszem a kezem az oldalára, addig nem hiszem el.”', 'Egy héttel később a tanítványok újra egütt voltak, és akkor már Tamás is köztük volt. Bár az ajtók zárva voltak, Jézus megjelent közöttük, és köszönt nekik: „Békesség nektek!”', 'Azután Tamáshoz fordult: „Tedd ide az ujjadat, és nézd meg a kezemet! Nyújtsd ki a kezedet, és tedd az oldalamra! Ne kételkedj többé, hanem higgy!”', 'Tamás így felelt: „Én Uram és Istenem!”', 'Jézus így szólt: „Azért hiszel, mert látsz engem? Boldogok, akik nem látnak, mégis hisznek.”', 'Sok más csodát is tett Jézus a tanítványai szeme láttára, amelyek nincsenek megírva ebben a könyvben.', 'Ezek pedig azért vannak megírva, hogy higgyétek, hogy Jézus a Krisztus, Isten Fia, és ez által életetek legyen benne.'], ['Ezután Jézus újra megjelent a tanítványoknak a Tibériás tavánál. Ez így történt:', 'együtt voltak Simon Péter, Tamás, akit Ikernek hívtak, Nátánaél a galileai Kánából, Zebedeus fiai és még két tanítvány.', 'Simon Péter azt mondta nekik: „Kimegyek halászni.” Erre a többiek így szóltak: „Mi is veled megyünk.” Ki is mentek és csónakba szálltak, de egész éjszaka nem fogtak semmit.', 'Már reggel volt, amikor Jézus megállt a parton, de a tanítványok nem tudták, hogy ő az.', 'Jézus megkérdezte tőlük: „Barátaim! Fogtatok-e valamit?” „Semmit” — felelték a tanítványok.', 'Akkor Jézus ezt mondta: „Vessétek ki a hálót a csónak jobb oldalán, ott majd találtok.” A tanítványok kivetették a hálót, de visszahúzni már nem tudták, annyi hal volt benne.', 'Ekkor az a tanítvány, akit Jézus szeretett, azt mondta Péternek: „Ez az Úr!” Amikor Péter meghallotta, hogy az Úr az, felvette felsőruháját, mert meztelen volt, és beugrott a vízbe.', 'A többi tanítvány a partra evezett, és húzták a halakkal teli hálót. Nem voltak túl messze a parttól, csak mintegy száz méterre.', 'Amikor partot értek, tűzrakást találtak, a parázson pedig halak sültek, és kenyér is volt ott.', 'Jézus pedig így szólt hozzájuk: „Hozzatok néhány halat, amit most fogtatok!”', 'Ekkor Simon Péter visszament a csónakhoz, és a partra húzta a hálót, amely tele volt nagy halakkal, pontosan százötvenhárommal. De a háló, bár ilyen sok hal volt benne, mégsem szakadt szét.', 'Azután Jézus azt mondta nekik: „Gyertek, egyetek!” A tanítványok közül pedig senki nem merte megkérdezni tőle: „Ki vagy te?”, mert tudták, hogy ő az Úr.', 'Jézus ekkor odament, fogta a kenyeret, és odaadta nekik, ugyanígy a halakat is.', 'Ez volt a harmadik alkalom, hogy Jézus megjelent a tanítványoknak, miután feltámadt a halálból. Szeretsz-e engem?', 'Miután ettek, Jézus megkérdezte Simon Pétertől: „Simon, Jóna fia, jobban szeretsz engem, mint a többiek?” Péter pedig így felelt: „Igen, Uram, tudod, hogy szeretlek téged.” Jézus erre azt mondta neki: „Legeltesd az én bárányaimat!”', 'Azután újra megkérdezte tőle: „Simon, Jóna fia, szeretsz engem?” Péter ismét azt mondta: „Igen, Uram, tudod, hogy szeretlek téged.” Jézus pedig azt mondta: „Gondoskodj az én juhaimról!”', 'Ezután harmadszor is megkérdezte tőle: „Simon, Jóna fia, szeretsz engem?” Péter erre elszomorodott, hogy Jézus harmadszorra is megkérdezte tőle, hogy szereti-e, és így válaszolt: „Uram, te mindent tudsz. Tudod, hogy szeretlek.” Jézus újra azt mondta neki: „Legeltesd az én juhaimat!', 'Igazán mondom neked, amíg fiatal voltál, felkötötted az övedet, és oda mentél, ahová akartál. De ha megöregszel, kinyújtod a kezed, és akkor majd más köti fel az övedet, és oda visz, ahová nem akarsz menni.”', 'Ezzel adta tudtára, hogyan fog meghalni, és halálával hogyan dicsőíti Istent. Ezután így szólt hozzá: „Kövess engem!”', 'Ekkor Péter hátrafordult, és meglátta, hogy az a tanítvány, akit Jézus szeretett, követi őket. Ő volt az, aki a vacsora közben Jézushoz közel hajolt, és megkérdezte tőle, hogy ki lesz az, aki elárulja őt.', 'Akkor Péter ránézett arra a tanítványra, és megkérdezte Jézustól: „Uram, hát vele mi lesz?”', 'Jézus pedig így válaszolt: „Ha azt akarom, hogy megmaradjon, amíg eljövök, mi közöd hozzá? Te csak kövess engem!”', 'Így terjedt el a testvérek között az a hír, hogy ez a tanítvány nem hal meg. Pedig Jézus nem azt mondta, hogy nem fog meghalni, csak annyit mondott: „Ha azt akarom, hogy megmaradjon, amíg eljövök, mi közöd hozzá?”', 'Ő az a tanítvány, aki ezekről tanúskodik, és aki ezeket leírta, és tudjuk, hogy az ő tanúsága igaz.', 'Jézus még sok más dolgot is tett. Ha ezeket mind leírnák, azt hiszem, az egész világ sem lenne elég nagy ahhoz, hogy a megírt könyvek elférjenek benne.']], 'Acts': [['Kedves Teofilus, első könyvemben mindarról írtam neked, amit Jézus tett és tanított.', 'Írtam neked Jézus életéről, a kezdettől egészen addig a napig, amikor felvitték a Mennybe. De mielőtt ez történt, Jézus még beszélt az apostolokkal, akiket ő választott ki. A Szent Szellem által megmondta nekik, mit tegyenek.', 'Ez Jézus halála után történt, de ő megjelent az apostoloknak, és sokféle módon meggyőzően bizonyította, hogy él. Miután Jézus feltámadt a halálból, az apostolok negyven napon keresztül sokszor látták őt. Ez alatt az idő alatt Jézus beszélt nekik Isten királyi uralmáról.', 'Egyszer, amikor együtt ettek, ezt parancsolta nekik: „Az Atya megígért nektek valamit, ahogyan már beszéltem erről. Ne menjetek el Jeruzsálemből, hanem várjátok meg, amíg megkapjátok, amit ő ígért.', 'Mert János vízbe merített be, ti pedig néhány nap múlva Szent Szellembe fogtok bemerítkezni.”', 'Amikor az apostolok együtt voltak, megkérdezték Jézust: „Uram, a királyságot mostanában fogod-e újra felállítani Izrael számára?”', 'Ő így válaszolt: „Nem a ti dolgotok, hogy tudjátok az időpontokat, vagy időszakokat. Egyedül az Atyának van hatalma ezeket meghatározni.', 'De amikor a Szent Szellem leszáll rátok, erőt kaptok, és tanúim lesztek. Rólam fogtok beszélni az embereknek Jeruzsálemben, egész Júdeában és Samáriában, sőt az egész világon mindenhol.”', 'Miután Jézus ezt mondta, a szemük láttára felemelkedett az égbe, majd egy felhő eltakarta.', 'Az apostolok még mindig az eget nézték, ahová Jézus felment, amikor hirtelen megállt mellettük két fehér ruhás férfi,', 'és ezt kérdezte tőlük: „Galileai férfiak, miért álltok itt az ég felé nézve? Ez a Jézus, aki felment tőletek a Mennybe, ugyanúgy jön majd vissza, ahogyan felmenni láttátok.”', 'Ezután az apostolok az Olajfák hegyéről visszamentek Jeruzsálembe, ami körülbelül egy kilométerre volt onnan.', 'Amikor megérkeztek, felmentek abba az emeleti szobába, ahol a szállásuk volt. Péter, János, Jakab, András, Fülöp, Tamás, Bertalan, Máté, Jakab (az Alfeus fia), a zélóta Simon, és Júdás (a Jakab fia) voltak ezek az apostolok.', 'Mindannyian együtt voltak, állandóan és egy szívvel-lélekkel imádkoztak. Velük volt Jézus anyja, Mária, és Jézus testvérei, meg néhány asszony is.', 'Ezekben a napokban történt, hogy amikor körülbelül százhúszan voltak együtt, Péter felállt a testvérek között, és azt mondta:', '„Testvéreim, be kellett teljesednie az Írásnak, amit a Szent Szellem Dávid által már régen megmondott Júdásról,', 'aki közénk tartozott, és velünk együtt szolgált. Ő vezette azokat, akik Jézust elfogták.', 'Júdás pénzt kapott a gonoszságáért, ezen a pénzen pedig egy telket vettek. Júdás azonban fejjel előre a földre zuhant, teste felhasadt és belső részei kiomlottak.', 'Ezt mindenki megtudta Jeruzsálemben, és el is nevezték azt a telket a maguk nyelvén Akeldamá-nak, ami azt jelenti: Vérmező.', 'Ahogyan ez a Zsoltárok Könyvében meg van írva: ‘Legyen az ő lakóhelye elhagyatott, senki ne lakjon ott.’ Zsolt 69:26 És az is meg van írva: ‘Az ő helyét a vezetők között valaki más foglalja el!’ Zsolt 109:8', 'Ezért választanunk kell valakit, aki velünk együtt tanúskodik Jézus feltámadásáról. Olyan emberre van szükségünk, aki közénk tartozott egész idő alatt, amíg az Úr Jézus velünk volt:', 'attól fogva, amikor János elkezdte az embereket bemeríteni, egészen addig, amíg Jézust a Mennybe felvitték.”', 'Ekkor két férfit állítottak előre: Józsefet (akit Barsabbásnak és Jusztusznak is hívtak) és Mátyást.', 'Azután így imádkoztak: „Urunk! Te mindenki szívét ismered. Mutasd meg, hogy e kettő közül melyiket választottad,', 'hogy azt az apostoli munkát végezze, amit Júdás elhagyott, hogy arra a helyre jusson, ahová tartozik. Urunk, mutasd meg, melyikük foglalja el Júdás helyét!”', 'Azután sorsot húztak, és a sors Mátyásra esett, aki ettől fogva csatlakozott a tizenegy apostolhoz.'], ['Mindannyian együtt voltak akkor is, amikor elérkezett a Pünkösd ünnepe.', 'Hirtelen olyan hang hallatszott az égből, mint amikor erős szél fúj, és betöltötte az egész házat, ahol ültek.', 'Azután lángnyelvek jelentek meg közöttük, és rászálltak mindenkire.', 'Ekkor betöltötte őket a Szent Szellem. Mind más-más nyelveken kezdtek beszélni, ahogy a Szent Szellem képessé tette őket erre.', 'Az ünnepre sok istenfélő zsidó gyűlt össze Jeruzsálemben a világ minden tájáról.', 'Amikor meghallották ezt a zúgást, mindenfelől odagyűltek az emberek, és nagyon meglepődtek, mert mindenki a saját anyanyelvén hallotta őket beszélni.', 'Az emberek nem értették, hogyan lehet ez, és nagyon csodálkoztak. Azt mondták: „Hát nem mind Galileából valók ezek, akik itt beszélnek?', 'Hogyan lehet, hogy mind a saját nyelvünkön halljuk őket?', 'Hiszen vannak itt közöttünk pártusok, médek és elámiták. Jöttek Mezopotámiából, Júdeából, Kappadóciából, Pontuszból és Ázsiából,', 'Frígiából, Pamfíliából, Egyiptomból és Líbia Ciréné melletti vidékéről. Jöttek látogatók Rómából is.', 'Vannak közöttünk, akik zsidónak születtek, és vannak, akik felvették ezt a vallást. Kréta szigetéről is jöttek, és vannak itt arabok is. Mindannyian mégis a saját anyanyelvünkön halljuk, amit ezek a galileai férfiak Isten csodálatos dolgairól mondanak.”', 'Az emberek nagyon elcsodálkoztak, és zavartan kérdezték egymástól: „Mit jelent ez?”', 'Mások azonban kinevették őket: „Biztosan túl sok édes bort ittak.”', 'Ekkor Péter a többi tizenegy apostollal együtt felállt, és hangosan így szólt az összegyűlt emberekhez: „Zsidó testvéreim, és ti mindnyájan, akik Jeruzsálemben laktok! Kérlek, figyeljetek rám! Hadd mondjam el nektek, mit jelent ez!', 'Nem részegek ezek az emberek, mint ahogy ti gondoljátok, hiszen még csak reggel van, kilenc óra.', 'Hanem az történik most, amit Jóel próféta megmondott:', '‘Azt mondja Isten: az utolsó napokban kiárasztom Szellememet minden emberre, és prófétálnak fiaitok és lányaitok, a fiatalok látomásokat látnak, az öregek pedig álmokat álmodnak.', 'Azokban a napokban kiárasztom szolgáimra is Szellememet, férfiakra is, meg nőkre is, és ők is prófétálni fognak.', 'Fönt az égben csodákat mutatok majd, lent a Földön meg jeleket, vért, tüzet és füstfelhőket.', 'A Nap elsötétedik majd, a Hold pedig vérvörös lesz, mielőtt eljön az Úr hatalmas és dicsőséges napja.', 'De mindenki meg fog menekülni, aki az Urat hívja segítségül.’ Jóel 2:28-32 vagy 3:1-5', 'Izraeli férfiak, hallgassatok rám! A Názáret városából való Jézus olyan ember volt, akit Isten maga igazolt és ajánlott nektek. Ezt Isten világosan megmutatta azok által a csodák, erők és jelek által, amelyeket maga Isten vitt véghez Jézuson keresztül. Mindannyian láttátok ezeket a csodálatos dolgokat, és jól tudjátok, hogy mindez igaz.', 'Jézust a kezetekbe adták, ti pedig gonosz emberek segítségével keresztre feszítettétek, és megöltétek őt. De Isten előre tudta, hogy ez így lesz, mert minden az ő terve szerint történt.', 'Igen, Jézus elszenvedte a halál fájdalmát, de Isten feltámasztotta, mert lehetetlen volt, hogy a Halál fogva tartsa Jézust.', 'Hiszen Dávid is ezt mondja róla: ‘Mindig az Urat látom magam előtt: itt van a jobb oldalamon, hogy biztonságban legyek.', 'Ezért örül a szívem, boldogan beszélek, sőt, még a testem is abban a reménységben él,', 'hogy nem hagysz engem a Halál birodalmában, és nem engeded, hogy Szented teste a sírban pusztuljon el.', 'Megmutattad nekem az életre vezető ösvényeket, közel jössz hozzám, és nagy örömmel töltesz be.’ Zsolt 16:8-11', 'Testvéreim, nyíltan megmondhatom nektek, hogy Dávid, aki ősapánk volt, meghalt, eltemették, és a sírja itt van Jeruzsálemben mind a mai napig.', 'Ő azonban próféta volt, és tudta, hogy Isten megígért neki valamit. Azt ígérte, sőt meg is esküdött rá, hogy Dávid egyik utódját teszi királlyá Dávid trónján.', 'Mivel Dávid ezt előre látta, ezért a Krisztus feltámadásáról beszélt, amikor azt mondta: ‘Nem maradt a Halál birodalmában, és teste nem pusztult el a sírban.’', 'Így tehát nem Dávid, hanem Jézus az, akit Isten feltámasztott a halálból! Erről mi mindnyájan tanúskodunk.', 'Azután Jézust a legmagasabb helyre emelte fel Isten, és a jobb oldalára ültette. Ekkor Jézus megkapta az Atyától a megígért Szent Szellemet, akit most kiárasztott. Ez történik most a ti szemetek előtt, és ezt halljátok.', 'Hiszen nem Dávid ment fel a Mennybe, amint ő maga mondta: ‘Így szólt az Úr az én Uramhoz: Ülj a jobb oldalamra,', 'amíg ellenségeidet hatalmad alá vetem!’ Zsolt 110:1', 'Ezért tudja meg Izrael egész népe, hogy Isten Úrrá és Krisztussá tette azt a Jézust, akit ti a keresztfán megöltetek. Ez egészen biztosan igaz!”', 'Ezek a szavak úgy szíven találták őket, hogy azt kérdezték Pétertől és a többi apostoltól: „Akkor most mit tegyünk, testvérek?”', 'Péter erre így válaszolt: „Változtassátok meg gondolkozásotokat és az életeteket, merítkezzetek be mindannyian Jézus Krisztus nevében, Isten meg fogja bocsátani bűneiteket, és a Szent Szellem ajándékát adja nektek.', 'Mert az ígéret nektek szól és gyermekeiteknek, és azoknak is, akik távol vannak. Mindenkinek, akit az Úr, a mi Istenünk magához hív.”', 'Péter még sok egyebet is mondott nekik, hogy figyelmeztesse és biztassa őket. Ezt mondta nekik: „Szabaduljatok ki ebből a gonosz nemzedékből!”', 'Akik elfogadták Péter beszédét, még azon a napon bemerítkeztek. Így körülbelül háromezren csatlakoztak hozzájuk.', 'Ezek az emberek minden nap együtt voltak, és azzal foglalkoztak, hogy az apostolok tanítását megismerjék, részt vettek a közösségben és a kenyér megtörésében, és együtt imádkoztak.', 'Az apostolok által sok jel és csoda történt, ezért mindenkiben Isten iránti félelem és tisztelet támadt.', 'A hívők egy akaraton voltak, és amijük csak volt, mindent közösnek tekintettek.', 'Akiknek valami vagyonuk volt, eladták, és az árát szétosztották a testvérek között. Mindenkinek annyit adtak, amennyire szüksége volt.', 'Minden nap összegyűltek a Templomban. Otthonaikban megtörték a kenyeret, őszinte szívvel és boldog örömmel együtt ettek, és', 'dicsérték Istent. Még azok is kedvelték őket, akik nem tartoztak közéjük. Az Úr pedig napról napra növelte a csoportot olyan emberekkel, akik hívőkké lettek, és csatlakoztak hozzájuk.'], ['Történt egyszer, hogy Péter és János három órakor, a délutáni imádkozásra ment a Templomba.', 'Éppen akkor hozták oda azt a koldust is, akit minden nap a Díszes Kapu mellé szoktak letenni, hogy pénzt kérjen azoktól, akik a Templomba mennek. Ez az ember születése óta béna volt, és nem tudott járni.', 'Amikor meglátta Pétert és Jánost, hogy a kapuhoz közelednek, tőlük is pénzt kért.', 'Péter Jánossal együtt a szemébe nézett, és azt mondta: „Nézz csak ide, és figyelj ránk!”', 'A koldus rájuk nézett, és várta, hogy kap tőlük valamit.', 'Péter azonban ezt mondta: „Arany-, vagy ezüstpénzem nincs, de amim van, azt adom neked: a názáreti Jézus Krisztus nevében mondom, kelj fel és járj!”', 'Ezzel megfogta a jobb kezét, és felsegítette a koldust, akinek bokája és egész lába abban a szempillantásban meggyógyult.', 'Talpra ugrott, és életében először járni kezdett. Azután fel-alá járkált, örömében ugrándozott, Istent dicsérte, majd Péterékkel együtt bement a Templomba.', 'Ott mindenki észrevette, amint járkált, és dicsérte az Istent.', 'Ráismertek, hogy ő az, aki a Díszes kapu mellett szokott ülve koldulni. Mindenkit ámulattal és Isten iránti csodálattal töltött el, ami ezzel az emberrel történt.', 'A meggyógyult ember együtt ment be Péterrel és Jánossal a Templomnak abba a részébe, amit Salamon oszlop-csarnokának neveznek. A csodálkozó emberek mind odafutottak hozzájuk.', 'Amikor Péter ezt látta, így szólt: „Izraeli férfiak! Miért csodálkoztok azon, ami ezzel az emberrel történt? Azt gondoljátok, hogy mi gyógyítottuk meg őt a saját hatalmunkkal, vagy vallásos jóságunkkal, hogy járni tudjon?', 'Nem! Isten tette ezt! Ő az Ábrahám, Izsák és Jákób Istene, a mi ősapáinknak Istene. Ő dicsőítette meg szolgáját, Jézust ezzel a gyógyulással. Igen, azt a Jézust, akinek ti a halálát akartátok. Mert Pilátus már elhatározta, hogy szabadon engedi, de ti nem akartátok őt.', 'Elutasítottátok Jézust, a Szentet és az Igazságost. Inkább azt kértétek Pilátustól, hogy a gyilkost engedje szabadon.', 'Megöltétek azt, aki az életet adja. Isten azonban feltámasztotta Jézust a halálból. Ennek tanúi vagyunk — a saját szemünkkel láttuk őt.', 'Ez a Jézus az, akiben mi hiszünk. Ő adott erőt a hit általi gyógyuláshoz ennek az embernek, akit itt láttok, s akit ismertek. Igen, a Jézusban való hit állította helyre ennek a nyomorékon született embernek az egészségét teljesen, mégpedig a szemetek láttára.', 'Testvéreim! Jól tudom, hogy sem ti, sem a vezetőitek nem értettétek meg, hogy mit tettetek.', 'Isten azonban így valósította meg, amit az összes próféta által már előre megmondott: hogy az ő Krisztusának ezt kell elszenvednie.', 'Most azonban változtassátok meg gondolkozásotokat és életeteket, és forduljatok vissza Istenhez. Akkor ő eltöröli bűneiteket,', 'szellemi megpihenést és felüdülést ad nektek, és elküldi hozzátok Krisztust, akit előre kiválasztott a számotokra: Jézust.', 'Mert Jézusnak addig kell a Mennyben maradnia, amíg Isten mindent helyre nem állít. Erről Isten már régóta szólt szent prófétáin keresztül.', 'Ahogyan Mózes is megmondta: ‘Az Úr, a ti Istenetek egy hozzám hasonló prófétát fog adni nektek a saját népetekből. Hallgassatok rá, és engedelmeskedjetek minden szavának!', 'Akik pedig nem hallgatnak arra a prófétára, és nem engedelmeskednek neki, azokat meg fogják ölni, és ki fognak pusztulni a nép közül.’', 'Sámueltől kezdve az összes próféták előre megmondták mindazt, ami ezekben a napokban történt.', 'Éppen ti vagytok ezeknek a prófétáknak az utódai. Tiétek az a szövetség is, amit Isten ősapáitokkal kötött, amikor azt mondta Ábrahámnak: ‘A te egyik utódod által fogom megáldani a Föld összes népét.’', 'Amikor Isten elküldte a szolgáját, Jézust, akkor először hozzátok küldte el, hogy megáldjon titeket. Mégpedig úgy, hogy többé ne tegyetek gonosz dolgokat.”'], ['Mialatt Péter és János ezt mondták az embereknek, odamentek hozzájuk a papok, a templomőrség kapitánya, meg néhány szadduceus.', 'Nagyon haragudtak rájuk, mert azt tanították a népnek, hogy a halottak fel fognak támadni a halálból Jézus által.', 'Ezért elfogták Pétert és Jánost, és másnapig börtönbe zárták őket, mivel már este volt.', 'Azok közül, akik hallgatták az apostolokat, sokan hittek, úgyhogy a Jézusban hívő férfiak száma körülbelül ötezerre nőtt.', 'A következő napon azután összegyűltek Jeruzsálemben az idős zsidó vezetők, és a Törvény tanítói.', 'Ott volt Annás, a főpap, meg Kajafás, János, Sándor, és a főpapi családok minden férfi tagja.', 'Maguk elé állították az apostolokat, és azt kérdezték tőlük: „Miféle erővel, vagy kinek a nevében tettétek ezt?”', 'Akkor Pétert a Szent Szellem betöltötte, és így válaszolt: „Népünk idős vezetői!', 'Arról a jó cselekedetről kérdeztek bennünket, amit ezzel a nyomorék emberrel tettünk? Azt kérdezitek, hogyan gyógyult meg?', 'Akkor hát tudjátok meg mind, és tudja meg Izrael egész népe, hogy ez a gyógyulás a názáreti Jézus Krisztus nevében és hatalma által történt. Ő az, akit ti keresztre szegezve megöltetek, de akit Isten feltámasztott a halálból. A feltámadott Jézus hatalma gyógyította meg ezt az embert. Ezért áll itt előttetek teljesen egészségesen.', 'Mert Jézus ‘az a kő, akit ti, építők félredobtatok, de akiből mégis a ház sarokköve lett.’ Zsolt 118:22', 'Jézus az egyetlen, aki megmentheti az embereket. Az ő neve az egyetlen hatalom a világon, ami meg tud menteni bennünket. Jézus által kell üdvözülnünk.', 'A zsidó vezetők látták, hogy Péter és János milyen bátrak. Megtudták, hogy tanulatlan és egyszerű emberek, ezért nagyon elcsodálkoztak. Azt is felismerték, hogy Péter és János Jézussal jártak.', 'De mivel látták a meggyógyított embert, aki ott állt mellettük, nem tudtak mit válaszolni.', 'Ekkor kiküldték őket a teremből, és így tanakodtak maguk között:', '„Mit tegyünk ezekkel az emberekkel? Mert kétségtelenül csodát tettek, ezt mindenki tudja Jeruzsálemben. Ezt mi sem tagadhatjuk le.', 'Valahogy mégis meg kell akadályoznunk, hogy ez tovább terjedjen a nép között. Tehát fenyegessük meg őket, hogy többé senkinek se beszéljenek annak az embernek a nevében!”', 'Ezzel behívták Pétert és Jánost, és megparancsolták nekik, hogy többé ne beszéljenek, és ne tanítsanak Jézus nevében.', 'Az apostolok erre így válaszoltak: „Gondoljátok meg, jónak látja-e Isten, ha inkább nektek engedelmeskedünk, mint neki!', 'Mi azonban nem hallgathatunk. Beszélnünk kell arról, amit láttunk és hallottunk.”', 'Erre a zsidó vezetők még egyszer megfenyegették, majd szabadon engedték őket. Nem tudták őket sehogyan sem megbüntetni, mert az egész nép dicsérte Istent a történtek miatt.', 'Hiszen a koldus, akivel a csoda történt, már negyven éves is elmúlt!', 'Miután szabadon engedték őket, Péter és János visszament a tanítványok csoportjához, és elbeszélték nekik mindazt, amit a főpapok és a nép idős vezetői mondtak nekik.', 'Amikor azok meghallgatták őket, egy szívvellélekkel kiáltottak Istenhez, és így imádkoztak: „Urunk, te teremtetted az eget, a Földet, a tengert, és mindent, ami bennük van.', 'Te mondtad a Szent Szellem által, szolgádon, a mi ősapánkon, Dávidon keresztül: ‘Miért kiabálnak dühösen a nemzetek? Miért készítenek terveket Isten ellen? Semmi értelme!', 'A föld királyai harcra készültek, és a fejedelmek összefogtak az Úr ellen és az ő Krisztusa ellen.’ Zsolt 2:1-2', 'Mert Jeruzsálemben valóban ez történt: Heródes és Poncius Pilátus összefogtak a nem zsidó népekkel és Izrael népével együtt szent szolgád, Jézus ellen, akit te tettél Krisztussá.', 'Így együttesen meg is tették mindazt, amit te, Urunk, hatalmaddal és akaratoddal előre elhatároztál.', 'Most azért, Urunk, halld meg, amit ezek mondtak, és amivel fenyegettek bennünket! Urunk, a szolgáid vagyunk. Tegyél bennünket képessé arra, hogy teljes bátorsággal mondhassuk szavaidat!', 'Te pedig nyújtsd ki kezedet, gyógyítsd meg a betegeket, tegyél csodákat, és adj jeleket szent szolgádnak, Jézusnak neve által!”', 'Amikor befejezték az imádkozást, megrázkódott a hely, ahol összegyűltek, mindenkit betöltött a Szent Szellem, és bátran hirdették mindenkinek Isten üzenetét.', 'A hívők egész közösségének szíve-lelke egy volt. Egyikük sem tartotta sajátjának a vagyonát, hanem mindenüket közösnek tekintették.', 'Az apostolok nagy erővel hirdették mindenkinek, hogy az Úr Jézus feltámadt a halálból. Isten nagyon megáldotta az egész közösséget.', 'Mindenki megkapott mindent, amire szüksége volt. Akiknek földjei vagy házai voltak, eladták azokat.', 'A pénzt, amit érte kaptak, az apostolokhoz vitték, ők pedig szétosztották a közösség tagjai között. Mindenkinek annyit adtak belőle, amennyire szüksége volt.', 'Ezt tette József is, aki Lévi törzséből és Ciprus szigetéről származott, és akit az apostolok elneveztek Barnabásnak (ami azt jelenti: „aki segít másoknak”).', 'Ő is eladta a földjét, és a pénzt átadta az apostoloknak.'], ['Volt egy Anániás nevű ember, aki feleségével, Szafirával együtt eladta valami földbirtokát.', 'Az érte kapott pénz egy részét megtartotta magának, és ezt a felesége is tudta. A másik részt pedig elvitte, és átadta az apostoloknak.', 'Ekkor Péter így szólt hozzá: „Anániás, miért engedted, hogy a Sátán betöltse a szívedet? A Szent Szellemnek hazudtál! Félretettél magadnak a pénzből, amit az eladott földért kaptál!', 'Hát nem a tiéd volt, mielőtt eladtad? Vagy talán nem a tiéd volt a pénz, amit érte kaptál? Miért tervezted ezt? Amit tettél, azzal Istennek hazudtál, nem embereknek!”', 'Amikor ezt Anániás meghallotta, azonnal összeesett és meghalt. Akik csak meghallották ezt az esetet, mind nagyon félni kezdtek.', 'Majd a fiatalok betakarták a holttestet, kivitték és eltemették.', 'Körülbelül három óra múlva odament Anániás felesége is, aki még nem tudta, mi történt.', 'Péter megkérdezte tőle: „Mondd meg nekem, ennyi pénzért adtátok el azt a földet?” „Igen, ennyiért”—válaszolta az asszony.', 'Péter ezt mondta neki: „Miért egyeztetek meg a férjeddel abban, hogy próbára teszitek az Úr Szellemét? Nézz oda! Ott jönnek, akik épp az előbb temették el a férjedet, és téged is kivisznek innen!”', 'Ebben a pillanatban az asszony is holtan esett össze Péter lába előtt. Amikor a fiatalok bejöttek és látták, hogy meghalt, őt is kivitték, és a férje mellé temették.', 'Ezért az egész gyülekezet, és mindazok, akik meghallották, mi történt Ananiással és feleségével, megteltek istenfélelemmel.', 'Az apostolok sok jelet és csodát tettek az emberek között. Mindannyian egy szívvel-lélekkel együtt voltak a Salamon oszlopcsarnokában.', 'De akik nem hittek, azok nem mertek hozzájuk csatlakozni. Az emberek azonban dicsérték a hívőket.', 'Egyre többen hittek az Úrban, és csatlakoztak hozzájuk, férfiak és nők egyaránt.', 'Az emberek az utcára vitték betegeiket, ágyakra és matracokra fektették őket, hogy amikor Péter arra megy, legalább az árnyéka érintse a betegeket.', 'A Jeruzsálem környéki városokból is sokan összegyűltek, elhozták a betegeiket és a gonosz szellemek miatt szenvedőket, és mindezek meggyógyultak.', 'A főpap azonban féltékeny lett, és vele együtt mindazok, akik az ő pártján voltak, azaz a szadduceusok csoportja.', 'Elfogták az apostolokat, és börtönbe zárták őket.', 'De az Úr egyik angyala éjjel kinyitotta a börtönajtókat, kivezette őket, és azt mondta:', '„Menjetek, álljatok fel a Templom udvarában, és mondjatok el az embereknek mindent a Jézusban való új életről!”', 'Az apostolok engedelmeskedtek, és már hajnalban a Templom udvarába mentek, ahol tanítani kezdték az embereket. Amikor a főpap megérkezett a kíséretével, összehívta a Főtanácsot, és Izrael idős vezetőit. Majd őröket küldött a börtönbe, hogy hozzák eléjük az apostolokat.', 'De amikor az őrök odamentek, nem találták őket. Visszamentek a Főtanácshoz és ezt mondták:', '„A börtönt jól bezárva találtuk, és az őrök is az ajtók előtt álltak. De amikor bementünk, senki sem volt odabent.”', 'A főpapok és a templomőrség kapitánya erre összezavarodtak, és azon gondolkodtak, hogy vajon mi történhetett.', 'Ekkor belépett valaki, és ezt mondta: „Azok az emberek, akiket börtönbe zártatok, a Templom udvarában tanítják a népet!”', 'Ekkor a kapitány az őrökkel együtt odament, és visszahozták az apostolokat. De nem bántották őket, mert féltek az emberektől, hogy megkövezik a katonákat.', 'Bevitték, és a Főtanács elé állították az apostolokat. A főpap pedig ezt mondta nekik:', '„Szigorúan megtiltottuk nektek, hogy erről az emberről tanítsatok. Ennek ellenére egész Jeruzsálemet betöltöttétek a tanításotokkal, és minket akartok felelőssé tenni annak az embernek a haláláért!”', 'Erre Péter a többi apostollal együtt így válaszolt: „Inkább Istennek kell engedelmeskednünk, mint az embereknek!', 'Ösapáink Istene feltámasztotta a halálból Jézust, akit ti keresztre feszítve megöltetek.', 'Isten ezt a Jézust felemelte, és a jobb oldalára ültette. Fejedelemmé és Megváltóvá tette őt, hogy Izrael gondolkozását és életét megváltoztassa, és bűneit megbocsássa.', 'Mi tanúi vagyunk ennek, és erről tanúskodik a Szent Szellem is. A Szent Szellemet Isten azoknak adja, akik engedelmeskednek neki.”', 'Amikor ezt a zsidó vezetők meghallották, nagyon megharagudtak az apostolokra, és meg akarták őket ölni.', 'Ekkor azonban felállt a Főtanács egyik tagja, akit mindenki tisztelt. Gamáliélnek hívták, a Törvény tanítója és farizeus volt. Megparancsolta, hogy egy időre vigyék ki az apostolokat.', 'Majd így szólt: „Izraeli férfiak, vigyázzatok, hogy mit akartok tenni ezekkel az emberekkel!', 'Emlékezzetek Teudásra, aki nemrégiben tűnt fel! Nagynak tartotta magát, követték is vagy négyszázan. Majd mikor Teudást megölték, a követői szétszóródtak, és az egész ügynek vége lett.', 'Utána a népszámlálás idején felkelt a galileai Júdás. Néhányan követték, de őt is megölték, és követői szétszóródtak.', 'Ezért azt tanácsolom, hogy ne avatkozzatok bele ebbe a dologba! Hagyjátok békén ezeket az embereket! Mert ha a tervük és munkájuk emberektől származik, akkor úgysem fog sikerülni.', 'Ha viszont ez az egész Istentől van, akkor nem tudjátok megállítani őket. Sőt még az is kiderülhet, hogy Isten ellen harcoltok.” Gamáliel tanácsát mindenki elfogadta.', 'Akkor behívatták az apostolokat, majd elrendelték, hogy korbácsolják meg őket. Azután ismét megparancsolták az apostoloknak, hogy ne beszéljenek Jézus nevében, végül elengedték őket.', 'Az apostolok nagy örömmel mentek ki a Főtanács elől. Annak örültek, hogy Jézusért szenvedtek. Ezt nem szégyennek, hanem dicsőségnek tartották.', 'Minden nap a Templomban és házról házra járva tanítottak, és mindenkinek hirdették az örömhírt, hogy Jézus a Krisztus.'], ['Azokban a napokban a Jézust követő zsidó tanítványok száma egyre növekedett. A görögül beszélő tanítványok azonban panaszkodtak a héberül beszélőkre, mert a görögül beszélő özvegyasszonyokat nem osztották be a mindennapi szolgálatokra.', 'Ekkor a tizenkét apostol összehívta az egész gyülekezetet, és azt mondta: „Nem helyes, hogy Isten üzenetének szolgálatát elhanyagoljuk, és ehelyett mi szolgálunk fel az asztaloknál.', 'Ezért válasszatok ki magatok közül hét embert, akikről a többieknek jó véleménye van, és akik telve vannak Szent Szellemmel és bölcsességgel. Rájuk fogjuk bízni ezt a munkát.', 'Mi pedig arra fordítjuk minden időnket, hogy imádkozzunk, és Isten üzenetét tanítsuk és hirdessük.”', 'Ez a javaslat az egész csoportnak tetszett. Ekkor kiválasztották Istvánt, aki telve volt hittel és Szent Szellemmel, és Fülöpöt, Prokhoroszt, Nikánórt, Timónt, Parmenászt és Nikoláoszt (aki Antiókhiából jött, és felvette a zsidó vallást), és', 'az apostolok elé állították őket. Az apostolok pedig rájuk tették a kezüket, és imádkoztak értük.', 'Isten üzenete pedig egyre több és több embert ért el. Nagyon megnövekedett a Jézust követő tanítványok száma Jeruzsálemben. Sőt a papok közül is sokan elfogadták a hitet.', 'István tele volt Isten kegyelmével és erejével. Nagy csodákat és csodálatos jeleket tett az emberek között.', 'Azonban néhányan az úgynevezett szabadosok zsinagógájából (cirénei, alexandriai, valamint ciliciai és ázsiai zsidók) elkezdtek vitatkozni Istvánnal.', 'De nem volt erejük, hogy ellenálljanak a bölcsességnek és a Szent Szellemnek, amellyel István beszélt.', 'Ekkor pénzt adtak néhány embernek, hogy mondják ezt: „Hallottuk Istvánt, amikor Mózest és Istent szidta, és káromkodott!”', 'Ezzel megharagították az embereket, az idősebb zsidó vezetőket és a Törvény tanítóit. Ezek mind odarohantak Istvánhoz, elfogták, és a Főtanács elé állították.', 'Hamis tanúkat is hoztak, akik ezt mondták: „Ez az István mindig a Templom és a Törvény ellen beszél.', 'Mert hallottuk, amikor azt mondta, hogy a názáreti Jézus le fogja rombolni a Templomot, és megváltoztatja azokat a szokásokat, amiket Mózes parancsolt nekünk.”', 'Ekkor a Főtanácsban ülők mind Istvánra néztek, és látták, hogy az arca olyan, mint egy angyalé.'], ['A Főpap ekkor megkérdezte Istvántól: „Igaz ez?”', 'Ő pedig így válaszolt: „Testvérek és atyák, hallgassatok rám! A dicsőséges Isten megjelent Ábrahámnak, a mi ősapánknak. Ez akkor történt, amikor Ábrahám Mezopotámiában lakott, még mielőtt Háránba költözött volna.', 'Isten így szólt hozzá: ‘Hagyd el országodat és rokonaidat, és menj abba az országba, amelyet majd én mutatok neked!’', 'Ekkor Ábrahám elment a kaldeusok országából, és Hárán városába költözött. Ott az apja meghalt. Azután Isten elvezette Ábrahámot ebbe az országba, ahol ti most éltek.', 'Akkor nem adott Ábrahámnak saját birtokot ebből a földből, még egy kicsit sem. De megígérte, hogy majd neki és utódainak fogja adni, pedig akkor Ábrahámnak még nem volt gyermeke.', 'Ezt mondta neki Isten: ‘Utódaid idegenek és menekültek lesznek egy másik országban. Ott négyszáz évig rabszolgákká teszik őket, és rosszul bánnak velük.', 'Én azonban megbüntetem azt a népet, amely rabszolgákká teszi őket—mondta Isten — azután kijönnek abból az országból, és ezen a helyen fognak imádni engem.’', 'Isten szövetséget kötött Ábrahámmal, és ennek a jele volt a körülmetélés. Ezután született meg Ábrahám fia, Izsák, akit apja körülmetélt születése után nyolc nappal. Izsák is így tett a fiával, Jákóbbal. Azután Jákób is körülmetélte tizenkét fiát, akik a mi ősapáink.', 'Ezek az ősapáink irigykedtek Józsefre, a testvérükre, és eladták őt rabszolgának. Így került József Egyiptomba. De Isten ott is vele volt,', 'megszabadította minden bajból, és bölcsességet adott neki. Isten tette azt is, hogy Egyiptom királya megkedvelte Józsefet. Sőt, rábízta egész országának kormányzását, és a királyi palota szolgáinak irányítását is.', 'Ezután nagy szárazság lett egész Egyiptomban és Kánaánban. A föld nem termett semmit, az emberek éheztek és szenvedtek. Nem volt mit enni ősapáinknak sem,', 'de Jákób meghallotta, hogy Egyiptomban van ennivaló. Ezért odaküldte ősapáinkat, akik ekkor jártak először Egyiptomban.', 'Amikor másodszor voltak ott, József megmondta ősapáinknak, hogy ő a testvérük. Ekkor a király is megismerte József családját.', 'Ezután József embereket küldött, hogy hozzák el Egyiptomba Jákóbot, az édesapját, és egész rokonságát, összesen hetvenöt embert.', 'Így költözött Jákób Egyiptomba, és ott is halt meg, akárcsak ősapáink.', 'Később a holttestüket visszavitték Sikembe, és abba a sírba temették, amelyet még Ábrahám vett Sikemben ezüstpénzért Emór fiaitól.', 'Amikor már közeledett az idő, hogy Isten teljesítse Ábrahámnak tett ígéretét, népünk nagyon megszaporodott Egyiptomban.', 'Ekkor egy olyan király kezdett uralkodni Egyiptomban, aki nem ismerte Józsefet.', 'Ez a király gonoszul és kegyetlenül bánt népünkkel. Megparancsolta nekik, hogy tegyék ki a házból az újszülött kisbabákat, hogy azok meghaljanak.', 'Abban az időben született Mózes, aki nagyon kedves volt Istennek. A szülei három hónapig otthon nevelték,', 'azután kitették a házukból. De a király lánya megtalálta Mózest, és úgy nevelte fel, mint a saját fiát.', 'Mózest meg is tanították mindenre, amit az egyiptomiak tudtak. Kiváló volt abban, amit mondott és tett.', 'A mikor negyven éves lett, elhatározta, hogy meglátogatja a testvéreit, Izrael népét.', 'Közben látta, hogy az egyik egyiptomi egy izraeli férfit ver. Ekkor Mózes megvédte az izraeli férfit. Bosszút állt azért, akit bántottak, és megölte az egyiptomit.', 'Azt gondolta, a saját népe majd megérti, hogy Isten általa fogja Izrael népét megszabadítani. De azok nem értették meg.', 'Másnap Mózes akkor ment hozzájuk, amikor éppen verekedtek, és így próbálta kibékíteni őket: ‘Férfiak, ti testvérek vagytok! Miért bántjátok egymást?’', 'De aki bántotta a másikat, ellökte Mózest, és azt mondta neki: ‘Ki tett téged vezetővé és bíróvá fölöttünk?', 'Vagy talán engem is meg akarsz ölni, mint tegnap azt az egyiptomit?’', 'Amikor Mózes ezt meghallotta, elfutott, és sokáig Midján földjén lakott, mint egy menekült. Ott azután két fia született.', 'Negyven évvel később a Sínai-hegy melletti pusztában egy égő bokor lángjaiban megjelent Mózesnek egy angyal.', 'Amikor ezt Mózes meglátta, nagyon elcsodálkozott. De amikor odament, hogy közelebbről is megnézze, az Úr hangját hallotta:', '‘Én vagyok ősapáidnak Istene, Ábrahámnak Istene, Izsáknak Istene és Jákóbnak Istene.’ Mózes reszketett a félelemtől, és nem mert odanézni.', 'Ekkor így szólt hozzá az Úr: ‘Vedd le a cipődet, mert ahol állsz, az a föld szent!’', 'Azután így folytatta: ‘Odafigyeltem, és népem minden szenvedését láttam Egyiptomban. Meghallottam panaszkodásukat, és lejöttem, hogy megszabadítsam őket. Most pedig jöjj ide Mózes, elküldelek téged Egyiptomba!’', 'Ezt a Mózest, akit elutasítottak, és akinek azt mondták: ‘Ki tett téged vezetővé és bíróvá?’, igen, éppen ezt küldte el Isten vezetőnek és szabadítónak. Isten annak az angyalnak a segítségével küldte el Mózest, aki a bokorban megjelent neki.', 'Mózes vezette ki Izrael népét Egyiptomból, közben jeleket és csodákat tett Egyiptomban, a Vörös-tengernél és a pusztában negyven éven keresztül.', 'Ez a Mózes mondta Izrael népének: ‘Isten egy prófétát fog nektek adni, aki olyan lesz, mint én, és közületek való lesz.’', 'Ez a Mózes az, aki ott volt a pusztában a mi ősapáink népével és azzal az angyallal, aki a Sínai hegyen szólt hozzá. Mózes élő üzeneteket kapott, hogy nekünk adja azokat.', 'De ősapáink nem engedelmeskedtek Mózesnek, hanem elutasították őt, és vissza akartak menni Egyiptomba.', 'Azt mondták Áronnak: ‘Mózes kivezetett bennünket Egyiptomból, de nem tudjuk, mi történt vele. Ezért készíts nekünk isteneket, hogy azok vezessenek minket.’', 'Ekkor egy bikaformájú szobrot készítettek, és ajándékokat vittek ennek a bálványnak. Azt ünnepelték, amit a saját kezükkel készítettek.', 'Ezért Isten elfordult tőlük, és hagyta, hogy azokat a hamis isteneket imádják, akik az égben vannak. Ez így van megírva a próféták könyvében, ahol Isten ezt mondja: ‘Ó Izrael, nem nekem adtál áldozati állatokat és ajándékokat a pusztában negyven évig,', 'hanem a Molok sátrát, és a te istened, Romfa, csillag-alakú bálványát hordoztad. Azokat a bálványokat, akiket magadnak készítettél, és azokat imádtad. Ezért Babilonon túlra küldelek benneteket!’ Ám 5:25-27', 'A Szent Sátor ott volt ősapáinkkal a pusztában. Isten megmondta és megmutatta Mózesnek, hogyan készítse el ezt, és pontosan úgy is készítették el.', 'Később, Józsué vezetésével ősapáink elfoglalták ezt a földet. Isten kiűzte előlük azokat a népeket, akik itt laktak. Amikor őseink ide költöztek, magukkal hozták ezt a Szent Sátrat is, és az megmaradt egészen Dávid király idejéig.', 'Dávid nagyon kedves volt Istennek. Azt kérte Istentől, hogy templomot építhessen neki, a Jákób Istenének.', 'Mégis Salamon építette fel a Templomot.', 'De a Magasságos Isten nem olyan templomban lakik, amit emberek építenek. Amint a próféta is mondja: ‘Azt mondja Isten:', 'A Menny az én trónom, és a Földön pihen meg lábam. Miféle házat építhetnétek nekem, vagy milyen helyet, ahol megpihenhetnék?', 'Talán nem az én kezem teremtette mindezeket?’” Ézs 66:1-2', 'István így folytatta: „Nem adtátok oda szíveteket Istennek! Nem hallgattatok rá! Mindig ellenkeztetek a Szent Szellemmel! Őseitek is ezt tették, és ti éppen olyanok vagytok, mint ők!', 'Volt-e olyan próféta, akit nem bántottak ősapáitok? Ezek a próféták előre megmondták, hogy el fog jönni az „Igazságos”. Ősapáitok megölték a prófétákat. Most pedig elárultátok, és meggyilkoltátok őt is, az „Igazságost” (Jézust).', 'Ti vagytok, akik a Törvényt angyalok segítségével kaptátok, és mégsem engedelmeskedtetek neki!”', 'Amikor ezt a zsidó vezetők hallották, nagyon megharagudtak Istvánra, és a fogukat csikorgatták mérgükben.', 'István pedig megtelt Szent Szellemmel, és felnézett a Mennybe. Látta Isten dicsőségét és Jézust, aki Isten jobb oldalán állt.', 'Felkiáltott: „Nézzétek! Látom a megnyílt Mennyet és az Emberfiát Isten jobb oldalán!”', 'Erre mind kiabálni kezdtek, befogták a fülüket, és Istvánra rohantak.', 'Kilökdösték a városon kívülre, és kövekkel dobálták, hogy megöljék. A tanúk egy Saul nevű fiatalember lábához tették a köpenyüket.', 'Miközben hullottak rá a kövek, István így imádkozott: „Uram, Jézus, vedd magadhoz lelkemet!”', 'Majd térdre esett, és hangosan kiáltotta: „Uram, bocsásd meg nekik ezt a bűnt!” Miután ezt mondta, meghalt.'], ['Azután néhány istenfélő férfi eltemette, és megsiratta Istvánt. Saul is jónak tartotta, hogy Istvánt megölték.', 'Azon napon az emberek a tanítványok ellen fordultak, és üldözni kezdték őket. Ezért Jeruzsálemből a tanítványok mind elmenekültek Júdea és Samária vidékére. Csak az apostolok maradtak Jeruzsálemben.', 'Saul is igyekezett a gyülekezetet elpusztítani: házról-házra járt, a gyülekezethez tartozó férfiakat és nőket erőszakkal elvitte otthonukból, és börtönbe zárta őket.', 'A tanítványok pedig Jeruzsálemből minden irányba elmentek, és mindenkinek hirdették az örömhírt.', 'Fülöp Samária városába ment, és ott Krisztust hirdette az embereknek.', 'Sokan hallgatták, és látták a csodákat, amelyeket tett. Mindannyian nagy figyelemmel hallgatták, amit mondott.', 'Sok emberben gonosz szellemek voltak. Ezek a gonosz szellemek hangos kiáltással kijöttek az emberekből, és sok béna és nyomorék meggyógyult.', 'Ezért nagy öröm lett az egész városban.', 'Volt a városban egy Simon nevű varázsló. Mielőtt Fülöp Samáriába jött volna, ez a Simon a varázslataival már hosszú ideje becsapta az embereket. Az egész városban mindenki csodálta Simont. Ő meg azt mondta magáról, hogy igen nagy hatalma van.', 'Ezért Samáriában a vezetőktől a koldusokig mindenki odafigyelt és hallgatott rá. Úgy nevezték, hogy „Nagyhatalmú”, és azt gondolták, hogy ez az Isten ereje.', 'Azért csodálták, és hallgattak rá, mert Simon már régóta becsapta őket a varázslataival.', 'De amikor Fülöp hirdette nekik az Isten királyi uralmáról és Jézus Krisztusról szóló örömhírt, az emberek (férfiak és nők is) hittek Fülöpnek, és bemerítkeztek.', 'Simon maga is hívő lett, bemerítkezett, és igyekezett mindig Fülöp közelében maradni. Látta a nagy csodákat és jeleket, amelyek Fülöp által történtek, és a szája is tátva maradt a csodálkozástól.', 'Közben Jeruzsálemben meghallották az apostolok, hogy Samária lakosai befogadták az Isten beszédét. Ezért Pétert és Jánost Samáriába küldték.', 'Amikor ők ketten megérkeztek, imádkoztak a samáriai hívőkért, hogy azok is kapják meg a Szent Szellemet.', 'Ezek a hívők már bemerítkeztek az Úr Jézus nevébe, de a Szent Szellem még nem szállt le rájuk.', 'Amikor Péter és János rátették a kezüket a samáriai hívőkre, azok is megkapták a Szent Szellemet.', 'Simon látta, hogy akire az apostolok ráteszik a kezüket, azok megkapják a Szent Szellemet. Ezért pénzt akart adni az apostoloknak, és azt mondta:', '„Adjátok nekem is ezt a hatalmat, hogy ha valakire ráteszem a kezemet, az megkapja a Szent Szellemet!”', 'Péter erre így válaszolt: „Pusztulj el örökre te is, meg a pénzed is, mert azt gondoltad, hogy Isten ajándékát pénzért megveheted!', 'Te nem kaphatod meg ezt, mert a szíved nem tiszta Isten előtt!', 'Változtasd meg gondolkodásodat és egész életedet! Hagyd el gonoszságodat, és imádkozz az Úrhoz! Akkor talán megbocsátja neked, hogy ezt gondoltad,', 'mert úgy látom, egészen tele vagy keserűséggel, és a bűn uralkodik rajtad.”', 'Simon így válaszolt: „Kérlek benneteket, imádkozzatok értem az Úrhoz, hogy ne történjen meg, amit mondtatok!”', 'Péter és János hirdették az embereknek mindazt, amit Jézus tett és mondott, azután visszatértek Jeruzsálembe. Út közben sok samáriai faluban is hirdették az örömhírt az embereknek.', 'Fülöphöz így szólt az Úr egyik angyala: „Készülj fel, és indulj el a déli irányba vezető úton, amely Jeruzsálemből a sivatagon keresztül Gázába visz!”', 'Fülöp tehát felkészült, és elindult. Útközben látott egy etióp embert, aki eunuch volt, Kandakénak, Etiópia királynőjének nagy hatalmú minisztere. Őrá bízta a királynő az ország összes kincsét és pénzét. Ez az ember Jeruzsálemből ment hazafelé, Etiópiába. Azért volt Jeruzsálemben, hogy ott Istent imádja.', 'A hintóján ült, és Ézsaiás próféta könyvét olvasta.', 'Ekkor a Szent Szellem ezt mondta Fülöpnek: „Menj oda ahhoz a hintóhoz, és maradj mellette!”', 'Amikor Fülöp odafutott a hintóhoz, hallotta, hogy a miniszter Ézsaiás próféta könyvét olvassa. Megkérdezte tőle: „Érted-e, amit olvasol?”', 'A miniszter így válaszolt: „Hogyan érthetném, ha valaki meg nem magyarázza?” Megkérte Fülöpöt, hogy szálljon fel és üljön mellé.', 'A miniszter éppen azt a részt olvasta, amely így szól: ‘Úgy vezették őt, ahogy a juhot viszik levágni, és nem szólt egy szót sem, ahogy a bárány is hallgat, mikor megnyírják.', 'Megszégyenítették, és igazságtalanul bántak vele. Élete véget ért a földön, nem fognak beszélni az utódairól.’ Ézs 53:7-8', 'A miniszter ekkor így szólt Fülöphöz: „Kérlek, mondd meg, kiről beszél itt a próféta: saját magáról, vagy valaki másról?”', 'Ekkor Fülöp beszélni kezdett. Azzal kezdte, amit a miniszter olvasott, és elmondta neki a Jézusról szóló örömhírt.', 'Amint az úton haladtak, valami vízhez értek, mire a miniszter megszólalt: „Nézd csak, ott a víz! Szeretnék bemerítkezni. Van-e valami akadálya?”', '„Fülöp így válaszolt: ‘Ha teljes szívvel hiszel, akkor lehet.’ Erre ő így szólt: ‘Hiszem, hogy Jézus Krisztus az Isten Fia.', 'Akkor az etióp miniszter megparancsolta, hogy álljon meg a hintó. Mindketten belementek a vízbe, és Fülöp bemerítette a minisztert.', 'Amikor feljöttek a vízből, az Úr Szelleme hirtelen elvitte Fülöpöt. A miniszter nem is látta többé, mégis nagyon boldog volt, és folytatta az útját hazafelé.', 'Fülöp pedig Azótosz városába került. Tovább ment, és útközben minden városban hirdette az embereknek az örömhírt. Majd Cézárea városába érkezett.'], ['Jeruzsálemben Saul nagyon haragudott az Úr Jézus tanítványaira, és igyekezett őket megölni. Ezért elment a főpaphoz,', 'és kérte, hogy írjon a Damaszkusz városában lévő zsinagógákhoz. Saulnak az volt a terve, hogy Damaszkuszban is megkeresi a Jézusban hívő zsidókat, férfiakat és nőket is. El akarta fogni, és Jeruzsálembe akarta vinni őket.', 'El is indult Jeruzsálemből Damaszkusz felé. Amikor már közel járt Damaszkuszhoz, hirtelen mennyei fény ragyogott fel Saul körül,', 'és ő a földre esett. Azután valakinek a hangját hallotta: „Saul, Saul, miért üldözöl engem?”', 'Saul megkérdezte: „Ki vagy te, Uram?” Ő így válaszolt: „Én vagyok az, akit te üldözöl: Jézus.', 'De most kelj fel, menj be a városba. Ott majd megmondják neked, mit kell tenned.”', 'Az emberek, akik Saullal utaztak, úgy meglepődtek, hogy egy szót sem tudtak szólni. Csak álltak, mert a hangot ugyan hallották, de nem láttak senkit.', 'Saul felállt a földről, de mikor a szemét kinyitotta, semmit sem látott. Ekkor kézen fogták, és úgy vezették Damaszkuszba.', 'Ezután még három napig nem látott, és nem evett, nem ivott semmit.', 'Élt Damaszkuszban egy Anániás nevű tanítvány. Az Úr megszólította őt látomásban: „Anániás!” Ő így válaszolt: „Itt vagyok, Uram!”', 'Az Úr így folytatta: „Kelj fel, menj el abba az utcába, amelyet Egyenes utcának hívnak. Keresd meg a Júdás házát. Ott kérdezd meg, hol van az a Saul, aki Tarzusz városából való. Ez az ember most éppen imádkozik,', 'és látomást lát. Azt látja, hogy egy Anániás nevű ember bemegy hozzá, és ráteszi a kezét, hogy újra lásson.”', 'Anániás erre így válaszolt: „Uram, már sokat hallottam erről az emberről, és a sok gonoszságról, amit jeruzsálemi tanítványaid ellen elkövetett.', 'Ide is azért jött, mert megbízást kapott a főpapoktól, hogy elfogja azokat, akik benned hisznek.”', 'De az Úr azt mondta Anániásnak: „Menj csak oda, mert én különleges feladatra választottam ki azt az embert: hogy rólam beszéljen a nem zsidó embereknek, királyoknak és Izrael népének.', 'Én magam fogom megmutatni neki, hogy mi mindent kell elszenvednie értem.”', 'Erre Anániás elindult, bement annak a Júdásnak a házába, kezét Saulra tette, és ezt mondta neki: „Saul testvérem, az Úr Jézus küldött hozzád. Ő az, aki megjelent neked az úton, amikor ide jöttél. Azért küldött, hogy újra láss, és a Szent Szellem betöltsön téged”', 'Abban a pillanatban Saul úgy érezte, hogy egy takaró esik le a szeméről, és újra látott! Majd felkelt, bemerítkezett,', 'és miután evett valamit, az erejét is visszanyerte. Ezután Saul egy ideig még a tanítványokkal maradt Damaszkuszban.', 'Egyenesen a zsinagógákba ment, és Jézusról beszélt a zsidóknak. Azt mondta: „Ez a Jézus az Isten Fia”.', 'Akik hallották Sault, nagyon csodálkoztak, és azt kérdezgették: „Nem ő az, aki Jeruzsálemben el akarta pusztítani azokat, akik Jézus nevében hisznek”? Nem azért jött Damaszkuszba is, hogy elfogja Jézus tanítványait, és a jeruzsálemi főpapokhoz vigye őket?”', 'De Saul egyre nagyobb erővel bizonyította nekik, hogy Jézus a Krisztus. Ezért a Damaszkuszban lakó zsidók nem tudtak vitatkozni vele.', 'Ezután sok nappal a damaszkuszi zsidók elhatározták, hogy megölik Sault.', 'Éjjel-nappal figyelték a város kapuit, hogy ha arra jön, meggyilkolják.', 'De Saul megtudta, hogy mire készülnek. A tanítványok egyik éjjel leengedték a városfalon keresztül egy kosárban Sault, aki így elmenekült.', 'Amikor Saul megérkezett Jeruzsálembe, szeretett volna a tanítványok közé tartozni. De azok mind féltek tőle, mert nem hitték el, hogy ő is Jézus tanítványa lett.', 'Csak Barnabás barátkozott vele, és elvitte az apostolokhoz. Elmagyarázta nekik, hogyan látta meg Saul az Urat az úton, hogyan szólt hozzá az Úr, és hogy Damaszkuszban Saul milyen bátran beszélt Jézus nevében.', 'Így azután Saul is a tanítványok közé tartozott, szabadon járt-kelt Jeruzsálemben, és bátran beszélt az Úr nevében.', 'Gyakran beszélgetett, sőt vitatkozott a görögül beszélő zsidókkal. Azok pedig meg akarták ölni.', 'Amikor a testvérek ezt megtudták, elvitték Sault Cézárea városába, és onnan továbbküldték Tarzuszba.', 'Ebben az időben egész Júdeában, Galileában és Samáriában nyugalma volt a Jézusban hivők gyülekezetének. Isten megerősítette őket. Egész életükkel tisztelték az Urat, a Szent Szellem pedig bátorította és segítette őket. Ezért egyre többen csatlakoztak a gyülekezethez.', 'Péter bejárta a Jeruzsálem környékén lévő városokat. Eközben meglátogatta a Lidda városában élő hívőket is.', 'Ott talált egy Éneász nevű béna embert, aki már nyolc éve ágyban fekvő beteg volt.', 'Péter így szólt hozzá: „Éneász, Jézus Krisztus meggyógyít téged! Kelj fel, és tedd rendbe az ágyadat!” Erre Éneász azonnal felkelt.', 'Lidda és Sáron lakói mind látták, hogy Éneász meggyógyult, és hittek az Úrban.', 'Joppéban élt egy Tábita nevű tanítvány (akinek a neve görögül Dorkász, vagyis zerge). Ez az asszony mindig jót tett mindenkivel, és sokszor adott pénzt a szegényeknek.', 'Azokban a napokban Tábita megbetegedett, és meg is halt. A holttestét megmosták, és az emeleti szobában fektették le.', 'Joppé közel volt Liddához. Ezért amikor a tanítványok meghallották, hogy Péter Liddában van, elküldtek hozzá két férfit. Ezt üzenték Péternek: „Kérünk, azonnal jöjj át hozzánk!”', 'Péter fel is készült, és elment velük. Amikor megérkezett Liddába, bevezették őt abba a felső szobába, ahol Tábita holtteste feküdt. A síró özvegyasszonyok mind körülállták Pétert, és mutogatták neki azokat a ruhákat, amiket még Tábita készített, amíg velük volt.', 'Péter ekkor mindenkit kiküldött a szobából, letérdelt és imádkozott. Azután a holttesthez fordult, és azt mondta: „Tábita, kelj fel!” Az asszony kinyitotta a szemét, és amikor meglátta Pétert, felült.', 'Péter megfogta a kezét, és segített neki felkelni. Majd behívta a hívőket és az özvegyasszonyokat a szobába. Megmutatta nekik, hogy Tábita él.', 'Ennek az eseménynek elterjedt a híre egész Joppéban, és sokan hittek az Úrban.', 'Péter ezután még sokáig Joppéban maradt egy Simon nevű bőrműves mesternél.'], ['Cézárea városában élt egy Kornéliusz nevű katonatiszt. A Római Hadsereg „Itáliai” ezredében szolgált, százados volt a rangja.', 'Jó és istenfélő ember volt, és egész családjával együtt az igaz Istent imádta. Sokszor adott pénzt a szegényeknek, és állandóan Istenhez imádkozott.', 'Egyik délután három óra körül látomást látott. Világosan látta, amint Isten egyik angyala bejött hozzá, és azt mondta: „Kornéliusz!”', 'Kornéliusz rémülten nézett rá és így szólt: „Mit kívánsz, Uram?” Az angyal így folytatta: „Isten meghallgatta imádságaidat, és látta, amikor pénzt adtál a szegényeknek.', 'Most küldj embereket Joppéba, hogy hívják ide Simont, akit Péternek is hívnak.', 'Ez a Péter vendég egy Simon nevű bőrműves mester házában, a tenger partján.”', 'Ezzel az angyal, aki beszélt vele, elment. Kornéliusz magához hívta két szolgáját és egy katonát a saját közeli segítői közül. Ez a katona is istenfélő ember volt.', 'Mindent elmondott nekik, és elküldte őket Joppéba.', 'Másnap délben Kornéliusz emberei már a város felé közeledtek. Ugyanakkor Péter — Simon bőrműves házában — felment a ház lapos tetejére imádkozni.', 'Közben megéhezett, és szeretett volna enni valamit. Amíg az ebédet készítették, Péter látomást látott.', 'Látta, hogy megnyílik az ég, és valami lepedőhöz hasonló ereszkedik le. Négy sarkánál fogva a földre eresztették.', 'Mindenféle állat volt benne: négylábúak, csúszómászók és madarak.', 'Azután egy hangot hallott: „Kelj fel Péter, vágd le őket, és egyél belőlük!”', 'Péter így válaszolt: „Soha nem tennék ilyet, Uram! Nem ettem én soha olyat, amit nekünk nem szabad megennünk, vagy ami nem „tiszta”!', 'Akkor az a hang másodszor is szólt hozzá: „Isten ezeket „tisztává” tette, ezért ne tekintsd szentségtelennek!”', 'Ez összesen háromszor történt meg, majd az egész felemelkedett az égbe.', 'Péter még azon gondolkodott, mit jelenthet ez a látomás, amikor odaértek azok az emberek, akiket Kornéliusz küldött. Simon mester házát keresték, ott álltak a kapu előtt.', 'Bekiáltottak, és megkérdezték, van-e ott egy Simon nevű vendég, akit Péternek hívnak.', 'Péter eközben még mindig a látomáson gondolkozott, amikor így szólt hozzá a Szent Szellem: „Figyelj rám! Három ember keres téged.', 'Kelj fel, menj le hozzájuk. Én küldtem őket, ezért ne kérdezz semmit, csak menj el velük.”', 'Péter lement, és így szólt az emberekhez: „Én vagyok az, akit kerestek. Mondjátok el, miért jöttetek!”', 'Ők így feleltek: „Kornéliusz százados küldött bennünket, aki igaz, istenfélő ember, és akiről az egész zsidó nép jó véleménnyel van. Egy szent angyal mondta neki látomásban, hogy hívjon meg téged a házába, és hallgassa meg, amit mondasz.”', 'Péter ekkor behívta az embereket, és azok ott maradtak éjszakára. Másnap Péter felkészült, és elment velük. Néhány testvér is elkísérte Pétert.', 'A következő nap megérkeztek Cézáreába. Közben Kornéliusz összehívta a rokonait és legjobb barátait, és együtt várták Pétert.', 'Amikor Péter belépett a házba, Kornéliusz elébe ment, és leborult a lába előtt, hogy imádja.', 'Péter azonban felemelte, és azt mondta: „Állj fel, hiszen én is csak ember vagyok!”', 'Azután beszélgetni kezdtek, és beljebb mentek a házba. Amikor Péter meglátta a sok embert, akik összegyűltek,', 'így szólt hozzájuk: „Tudjátok, hogy nekünk, zsidóknak, tilos a nem zsidókkal barátkozni, vagy meglátogatni őket. Isten azonban megmutatta nekem, hogy senkit ne utasítsak vissza.', 'Ezért amikor elhívtatok engem, nem vitatkoztam, hanem eljöttem. Most viszont hadd kérdezzem meg, miért hívtatok ide.”', 'Kornéliusz így válaszolt: „Négy nappal ezelőtt ugyanebben az időben, délután három órakor a házamban imádkoztam. Hirtelen megállt előttem egy férfi, fénylő ruhában,', 'és azt mondta: ‘Kornéliusz, Isten meghallgatta imádságaidat, és látta, amikor pénzt adtál a szegényeknek.', 'Most tehát küldj embereket Joppéba, hogy hívják ide Simont, akit Péternek is hívnak. Ő egy Simon nevű bőrműves mesternél lakik, akinek háza a tenger mellett van!’', 'Ezért azonnal hozzád küldtem az embereimet. Te pedig jól tetted, hogy eljöttél. Most tehát mindannyian itt állunk Isten előtt, hogy meghallgassunk téged: mondj el nekünk mindent, amit az Úr parancsolt neked.”', 'Péter ekkor beszélni kezdett: „Most már igazán értem, hogy Isten előtt mindenki egyforma. Ő nem kivételezik senkivel.', 'Ha valaki tiszteli Istent, és azt teszi, ami igaz és jó, akkor azt az embert Isten elfogadja, bármelyik néphez tartozik is.', 'Isten üzent Izrael népének. Ez az üzenet az örömhír, ami arról szól, hogy Jézus Krisztus által kaphatunk békességet. Mert Jézus Krisztus az Úr mindenki fölött.', 'Ti ismeritek azokat a dolgokat, amelyek egész Júdeában történtek. Ezek Galileában kezdődtek, azután a bemerítés után, amelyet János tanított.', 'Hallottatok a Názáret városából való Jézusról is. Ezt a Jézust Isten maga tette Krisztussá: betöltötte a Szent Szellemmel, és hatalmat adott neki. Tudjátok, hogy Jézus mindenfelé járt, sok jót tett az emberekkel, és meggyógyította azokat, akiket a Sátán az uralma alatt tartott. Ez bizonyította, hogy Isten Jézussal volt.', 'Mi láttuk mindazt, amit Jézus a zsidók országában és Jeruzsálemben tett, és bizonyítjuk, hogy mindez igaz. Azután Jézust keresztfára szegezve megölték,', 'de Isten a harmadik napon feltámasztotta, és világosan megmutatta őt az embereknek.', 'Nem mindenkinek, csak azoknak, akiket Isten előre kiválasztott, hogy Jézus feltámadásáról a többieknek beszéljenek. Mi vagyunk ezek a kiválasztott emberek, akik együtt ettünk és ittunk Jézussal, miután feltámadt a halálból.', 'Ő parancsolta meg nekünk, hogy mondjuk el mindenkinek, és bizonyítsuk ezt: Isten Jézust választotta ki, hogy bíró legyen minden élő és halott ember fölött.', 'A próféták is mind róla beszéltek. Azt mondták, hogy Isten mindazoknak megbocsátja a bűneit Jézus neve által, akik hisznek Jézusban.', 'Miközben Péter még beszélt, a Szent Szellem leszállt mindenkire, akik Pétert hallgatták.', 'A zsidó hívők, akik Péterrel együtt jöttek, csodálkoztak, hogy Isten a nem zsidóknak is adta a Szent Szellem ajándékát.', 'Mert hallották, hogy azok más nyelveken szólnak, és Istent dicsérik. Ekkor Péter azt mondta:', '„Senki sem tilthatja meg ezeknek az embereknek, hogy bemerítkezzenek. Hiszen ők is ugyanúgy megkapták a Szent Szellemet, mint mi!”', 'Így azután Péter megparancsolta, hogy Kornéliusz meg a rokonai és barátai mind merítkezzenek be Jézus Krisztus nevébe. Így is történt. Azok pedig kérték Pétert, hogy maradjon velük még néhány napig.'], ['Az apostolok és a Júdeában élő testvérek megtudták, hogy nem zsidó emberek is elfogadták Isten üzenetét.', 'Azután Péter felment Jeruzsálembe. Ott egyes zsidó hívők így vádolták Pétert:', '„Nem zsidó emberek házába mentél be, és még együtt is ettél velük!”', 'Péter ekkor részletesen elmondta nekik, hogy mi történt:', '„Joppéban voltam és imádkoztam, amikor hirtelen látomást láttam. Egy nagy lepedő ereszkedett le az égből négy sarkánál fogva, és leszállt hozzám a földre.', 'Belenéztem, és mindenféle állatot láttam benne. Voltak ott mindenféle vadállatok, négylábúak, földön csúszó állatok és madarak is.', 'Majd egy hangot hallottam, amely így szólt: ‘Kelj fel, Péter, vágd le őket, és egyél belőlük!’', 'Mire én azt válaszoltam: ‘Soha nem tennék ilyet, Uram! Nem ettem én soha olyat, amit nekünk nem szabad megennünk, vagy ami nem „tiszta”!’', 'Ekkor másodszor is megszólalt a hang a Mennyből: ‘Isten ezeket „tisztává” tette, ezért ne tekintsd szentségtelennek!’', 'Ez összesen háromszor történt meg, majd az egész felemelkedett az égbe.', 'Ebben a pillanatban három ember érkezett a házhoz, ahol vendég voltam. Cézáreából jöttek értem.', 'A Szent Szellem azt mondta, hogy nyugodtan menjek velük. Ez a hat testvér is velem jött Cézáreába. Amikor megérkeztünk annak az embernek a házába,', 'ő elmondta, hogy egy angyalt látott. Az angyal a házában állt, és azt mondta neki: ‘Küldj embereket Joppéba, és hívasd el Simont, akit Péternek is hívnak!', 'Ő majd elmondja neked azokat, amik által megmenekülsz te is, és egész családod is’.', 'Amikor beszélni kezdtem hozzájuk, leszállt a Szent Szellem ezekre az emberekre is, éppen úgy, ahogyan először ránk is.', 'Ekkor visszaemlékeztem arra, amit az Úr mondott, hogy: ‘János vízbe merített be, de ti Szent Szellembe fogtok bemerítkezni.’', 'Isten nekik is ugyanazt az ajándékot adta, mint nekünk, amikor hittünk az Úr Jézus Krisztusban. Akkor hogyan állhattam volna Isten útjába?!”', 'Amikor a zsidó hívők meghallották ezt, nem vitatkoztak tovább, hanem dicsérték Istent. Azt mondták: „Ezek szerint Isten a nem zsidóknak is megadta, hogy megváltozzon a gondolkodásuk és az életük, és hogy örök életük legyen!”', 'Miután Istvánt megölték, a hitetlenek a hívők ellen támadtak, és üldözték őket. Ezért a hívők minden irányba elmenekültek Jeruzsálemből. Eljutottak egészen Föníciáig, Ciprusig és a szíriai Antiókhia városába. Mindenhol hirdették az örömhírt, de csak a zsidóknak.', 'A hívők között azonban voltak Ciprus szigetéről és Cirénéből származók is. Amikor ezek a szíriai Antiókhiába értek, a görögöknek is hirdették az Úr Jézusról szóló örömhírt.', 'Az Úr hatalma volt velük, így nagyon sokan a görögök közül is megváltoztatták a gondolkodásukat és életüket, és hittek az Úrban.', 'Amikor ennek híre eljutott a jeruzsálemi gyülekezetbe, Barnabást elküldték a szíriai Antiókhiába.', 'Amikor megérkezett, látta, milyen erőteljesen működik Isten kegyelme. Ezért nagyon megörült, és biztatta az antiókhiai hívőket, hogy maradjanak hűségesek az Úrhoz teljes szívükből.', 'Barnabás jó ember volt, telve Szent Szellemmel és hittel. A szíriai Antiókhiában sok-sok ember kezdte követni az Urat.', 'Barnabás ezután Tarzuszba ment, hogy Sault megkeresse.', 'Amikor rátalált, elvitte a szíriai Antiókhia városába. Egy évig maradtak ott a gyülekezetben, és nagyon sok embert tanítottak. Jézus tanítványait itt nevezték először keresztényeknek.', 'Ebben az időben néhány próféta érkezett Jeruzsálemből a szíriai Antiókhiába.', 'Egyikük, akit Agabosznak hívtak, felállt, és a Szent Szellem által előre megmondta, hogy mi következik: nagy éhség lesz az egész világon. Ez Claudius császár idejében így is történt.', 'Erre minden tanítvány elhatározta, hogy segít a Júdeában élő testvéreknek. Mindenki igyekezett annyi pénzt adni, amennyit csak tudott.', 'Ezt összegyűjtötték, és rábízták Barnabásra és Saulra, hogy vigyék el a júdeai gyülekezetek vezetőinek.'], ['Ebben az időben Heródes király üldözni kezdte a gyülekezet egyes tagjait.', 'Megparancsolta, hogy karddal öljék meg Jakab apostolt, János testvérét.', 'Heródes látta, hogy a jeruzsálemi zsidók örülnek Jakab halálának, ezért megparancsolta, hogy Péter apostolt is fogják el. Mindez a kovásztalan kenyerek ünnepén történt.', 'Pétert elfogták és börtönbe zárták. Heródes tizenhat katonát rendelt az őrzésére. Az volt a terve, hogy majd a Pászka ünnepe után állítja a nép elé, és akkor ítélkezik felette.', 'Pétert tehát börtönben tartották, de a gyülekezet állandóan imádkozott érte Istenhez.', 'Azon az éjszakán Péter a börtönben aludt két katona között. Két lánccal volt megkötözve. A börtön kapui előtt is katonák őrködtek. Heródes másnap reggel akart Péter felett ítélkezni.', 'Hirtelen világosság fénylett a börtönben. Megjelent az Úr egyik angyala, meglökte Péter oldalát, és felébresztette: „Kelj fel gyorsan!” Ekkor a láncok leestek Péter kezéről.', '„Öltözz fel, és vedd fel a cipődet is! Vedd magadra a köpenyed, és gyere utánam!”—mondta az angyal.', 'Péter felöltözött, és követte az angyalt, de nem tudta, hogy amit az angyal tesz, az valóság. Azt gondolta, hogy csak látomást lát.', 'Elmentek az első, majd a második őrség mellett is. Amikor elérkeztek a vaskapuhoz, amely a városba vezet, a kapu magától kinyílt előttük. Így az utcára jutottak. Egy darabig együtt mentek, majd az angyal hirtelen eltűnt.', 'Péter csak ekkor értette meg, mi történt vele. Ezt mondta: „Most már igazán látom, az Úr értem küldte angyalát, hogy kiszabadítson Heródes hatalmából. A zsidók rosszat akartak nekem, és remélték, hogy az meg is fog történni. De Isten ezektől is megszabadított.', 'Amikor ezt Péter megértette, Mária házához ment, ahol sokan együtt imádkoztak. Mária János anyja volt. Jánost Márknak is hívták.', 'Péter kopogtatott a kapun, mire kijött a házból egy Rodé nevű szolgálólány.', 'Amikor Péter hangját felismerte, örömében ki sem nyitotta a kaput, hanem visszafutott a házba. Mondta a többieknek, hogy Péter áll a kapu előtt.', 'De azok azt mondták: „Bolond vagy!” Mikor Rodé továbbra is azt mondta, hogy valóban Péter van ott, ezt válaszolták: „Biztosan Péter angyala az.”', 'Közben Péter egyre csak zörgette a kaput. Mikor végre kinyitották, látták, hogy valóban ő az, és nagyon elcsodálkoztak.', 'Péter intett nekik, hogy csendesedjenek le, majd elmagyarázta, hogyan szabadította ki a börtönből az Úr. Azután azt mondta: „Ezt mondjátok el Jakabnak és a testvéreknek is!” Ezután elment egy másik helyre.', 'Másnap reggel a börtönben őrködő katonák között nagy zűrzavar támadt, mert nem értették, hová tűnt Péter.', 'Heródes elküldte őket, hogy keressék meg, de sehol sem találták. Akkor Heródes kikérdezte az őröket, majd megparancsolta, hogy végezzék ki őket. Ezután Heródes Júdeából Cézárea városába utazott, és egy ideig ott is maradt.', 'Tírusz és Szidón városának lakóira Heródes nagyon haragudott. De azok elküldtek a királyhoz egy csoportot, amelyben mind a két városból voltak emberek. Békét akartak kötni Heródessel, mert országuk Heródes országából vásárolta az élelmiszert. Rábeszélték Heródes személyes szolgáját, akit Blásztusznak hívtak, hogy segítsen nekik.', 'A király elhatározta, hogy egy bizonyos napon fog találkozni a tíruszi és szidóni emberek csoportjával. Azon a napon gyönyörű királyi ruhában a trónra ült, és nagy beszédet tartott.', 'Az emberek így kiabáltak: „Ez Isten szava, nem emberé!”', 'Heródes elfogadta ezt a dicséretet, és nem Istennek adta a dicsőséget. Ezért az Úr egyik angyala azonnal megbüntette: a király testét belülről férgek ették meg, és meghalt.', 'Isten beszéde azonban egyre jobban terjedt az emberek között, és a Jézusban hívők csoportja egyre növekedett.', 'Miután Barnabás és Saul befejezték a feladatukat Jeruzsálemben, visszatértek a szíriai Antiókhia városába. Magukkal vitték Jánost, akit Márknak is neveztek.'], ['A szíriai Antiókhia gyülekezetében volt néhány próféta és tanító: Barnabás, Simeon (akit Nigernek is neveztek), Lucius (aki Ciréne városából jött), Manaén (aki együtt nevelkedett Heródes királlyal), és Saul.', 'Amikor ezek a az emberek az Úrnak szolgáltak és böjtöltek, így szólt hozzájuk a Szent Szellem: „Válasszátok külön nekem Barnabást és Sault! Én választottam ki őket, hogy elvégezzenek egy különleges feladatot.', 'Ezért, miután újra böjtöltek és imádkoztak, Barnabásra és Saulra tették kezüket, és elküldték őket, hogy teljesítsék azt a feladatot.', 'Barnabás és Saul, miután ilyen módon kiküldte őket a Szent Szellem, elindultak. Először Szeleukia kikötőjébe mentek, ahol hajóra szálltak, és Ciprus szigetére utaztak.', 'Amikor Szalamisz városába értek, a zsidók zsinagógáiba mentek, és hirdették az Isten üzenetét. János is velük volt: segített Barnabásnak és Saulnak.', 'Azután bejárták Ciprus szigetét egészen Páfosz városáig. Ott találkoztak egy zsidó származású varázslóval, akit Bar-Jezusnak, görögül Elimásznak hívtak. Ez hamis prófétavolt,', 'és igyekezett mindig a kormányzó, Szergiusz Paulusz közelében maradni. A kormányzó nagyon okos ember volt, és meghívta Barnabást és Sault, hogy neki is mondják el Isten üzenetét.', 'Barnabás és Saul el is mentek, de Elimász, a varázsló ellenkezett és vitatkozott velük, sőt a helytartót is igyekezett rábeszélni, hogy ne higgyen Jézusban.', 'Ekkor Sault, akit Pálnak is hívtak, betöltötte a Szent Szellem, egyenesen Elimászra nézett, és így szólt:', '„Te, aki a Gonosz fia, és minden jónak ellensége vagy! Mindenféle hazugsággal és csűrés-csavarással vagy tele! Hát már sohasem hagyod abba, hogy az Úr igazságát hazugságnak mondjad?!', 'Most figyelj ide! Az Úr keze megérint téged, megvakulsz, és egy ideig nem látod a Napot.” Abban a pillanatban sötétség borult Elimászra. Körbe-körbe járkált, hogy keressen valakit, aki kézenfogva vezeti.', 'A helytartó látta, mi történt, és hitt Jézus Krisztusban, és csodálkozott az Úrról szóló tanításon.', 'Ezután Pál és társai tovább hajóztak Páfoszból. Perga városában szálltak partra, amely Pamfilia vidékén van. Itt János Márk elvált tőlük, és visszatért Jeruzsálembe.', 'A többiek tovább mentek a pizidiai Antiókhia városába. Amikor eljött a szombat, Pál és Barnabás bementek a zsinagógába, és leültek.', 'A Törvény és a próféták írásainak felolvasása után a zsinagóga vezetői azt üzenték nekik: „Testvérek, most szóljatok, ha akartok valamit mondani, ami javunkra válik!”', 'Ekkor Pál felállt, intett a kezével, és így szólt: „Hallgassatok meg engem, Izraeli férfiak, és ti nem zsidók, akik félitek az Istent!', 'Izrael Istene kiválasztotta ősapáinkat. Ő tette naggyá népünket, amíg Egyiptom földjén éltek. Ő vezette ki onnan őket nagy hatalmával.', 'Ezután körülbelül negyven éven keresztül türelmesen bánt velük a pusztában.', 'Isten hét népet pusztított ki Kánaánból, és azt a földet Izrael fiainak adta örökségül.', 'Mindez körülbelül négyszázötven év alatt történt. Ezután vezetőket adott nekik egészen Sámuel próféta idejéig.', 'Ekkor a nép királyt kért Istentől, aki Sault adta nekik, aki negyven évig uralkodott. Saul Kis fia volt, és Benjamin törzséből származott.', 'Azután Isten Saul királytól elvette a királyságot, és Dávidot tette királlyá. Róla ezt mondta Isten: ‘megtaláltam Dávidot, Jessze fiát, akit szeretek, ő majd mindent megtesz, amit mondok neki.’', 'Ennek a Dávidnak az utódai közül való a Megmentő, akit Isten Izraelnek küldött, ahogyan ezt megígérte. Ez a Megmentő nem más, mint Jézus!', 'Jézus megérkezése előtt János mondta egész Izrael népének, hogy változtassák meg gondolkozásukat és életüket, és merítkezzenek be.', 'Amikor János befejezte a feladatát, ezt mondta: ‘Mit gondoltok rólam, ki vagyok én? Nem én vagyok a Krisztus! Ő majd csak ezután fog jönni. De én még arra sem vagyok méltó, hogy a cipőjét levegyem a lábáról.’', 'Testvéreim, akik Ábrahámtól származtok, és ti nem zsidók, akik imádjátok Istent, a megmenekülésnek ez az üzenete nekünk szól.', 'Jeruzsálem lakói és a nép vezetői nem értették meg, hogy Jézus a Megmentő, és elítélték őt.', 'Bár nem tudtak Jézus ellen semmi olyat mondani, amiért meg kellett volna halnia, mégis azt kérték Pilátustól, hogy ítélje halálra, és öljék meg. Így azután megtörtént minden, amit a próféták előre megmondtak és leírtak, és amit a zsidók minden szombaton felolvasnak a zsinagógákban.', 'Miután megtették mindazt, amit az Írások előre megírtak róla, Jézus holttestét levették a keresztről, és sírba helyezték.', 'De Isten feltámasztotta őt a halálból!', 'Ezután sok napon látták a feltámadt Jézust azok az emberek, akik Galileából vele együtt mentek fel Jeruzsálembe. Ezek az emberek most is bizonyítják az egész nép előtt, hogy ez igaz.', 'Isten ígéreteket tett a mi ősapáinknak. Mi azt az örömhírt mondjuk nektek, hogy ezeket az ígéreteket Isten most nekünk, az ő gyermekeiknek teljesítette be. Még pedig azzal, hogy Jézust a halálból feltámasztotta,', 'ahogyan ez meg van írva a második zsoltárban: ‘Te vagy az én fiam, ma lettem az édesapád.’ Zsolt 2:7', 'Isten valóban feltámasztotta Jézust! Ő már soha többé nem fog meghalni! Erről így szólt Isten: ‘Nektek fogom beteljesíteni azokat a szent és biztos ígéreteket, amelyeket Dávidnak tettem.’ Ézs 55:3', 'Egy másik helyen meg azt mondja: ‘Nem engeded, hogy szented teste a sírban pusztuljon el.’ Zsolt 16:10', 'Dávid Isten akarata szerint szolgált, amíg élt. Azután meghalt, eltemették ősei mellé, és teste bizony el is pusztult a sírban.', 'De Jézus, akit Isten feltámasztott a halálból, nem pusztult el a sírban!', 'Testvéreim, kérlek, értsétek meg, azt hirdetjük nektek, hogy Isten Jézus által kínálja fel nektek a bűneitek megbocsátását. És hirdetjük, hogy Jézus az, aki megszabadítja azokat, akik hisznek benne.', 'Igen, megszabadítja őket mindazokból a dolgokból, amikből Mózes Törvénye nem tudott bennünket megszabadítani.', 'De jól vigyázzatok! Nehogy veletek történjen meg, amit a próféták mondtak:', '‘Figyeljetek csak, ti akik lenézitek a többieket, Csodálkozzatok, és pusztuljatok el, mert olyan dolgot teszek napjaitokban, amit soha el nem hinnétek, ha valaki mondaná nektek.’” Hab 1:5', 'Amikor Pál és Barnabás kimentek a zsinagógából, a nem zsidók kérték őket, hogy a következő szombaton nekik is beszéljenek ezekről a dolgokról.', 'Amikor az emberek hazamentek a zsinagógából, sok zsidó és istenfélő prozelita követte Pált és Barnabást. Ők pedig beszéltek velük, és bíztatták őket, hogy továbbra is Isten kegyelmében éljenek.', 'A következő szombaton a városból majdnem mindenki összegyűlt, hogy hallgassa Isten üzenetét.', 'Amikor a zsidók látták, hogy milyen sok nem zsidó ember jött el, nagyon féltékenyek és irigyek lettek. Káromkodtak, és ellenkeztek Pállal.', 'Ekkor Pál és Barnabás bátran ezt mondták nekik: „Szükséges volt, hogy először nektek mondjuk el Isten üzenetét. De ha ti visszautasítjátok, és nem kell nektek az örök élet, akkor a nem zsidó népekhez fordulunk.', 'Mert ezt parancsolta nekünk az Úr: ‘Világossággá tettelek téged a nem zsidó népek számára, hogy megmutasd a szabadulás útját minden népnek az egész Földön.’” Ézs 49:6', 'Amikor ezt a nem zsidók hallották, nagyon megörültek, és dicsérték az Úr beszédét. Azok az emberek, akiket Isten kiválasztott az örök életre, hittek az Úr üzenetében.', 'Isten üzenete így sok emberhez eljutott azon a vidéken.', 'A nem hívő zsidók azonban Pál és Barnabás ellen uszították az előkelő és vallásos asszonyokat, és a város vezetőit. Ezek Pál és Barnabás ellen támadtak, és kizavarták őket a városból.', 'Ekkor Pál és Barnabás még a port is lerázták a lábukról, és tovább mentek Ikóniumba.', 'Antiochiában azonban Jézus tanítványait betöltötte az öröm és a Szent Szellem.'], ['Pál és Barnabás Ikóniumban is elment a zsidók zsinagógájába. Ott úgy beszéltek, hogy sok zsidó és görög is hinni kezdett Jézusban.', 'De azok a zsidók, akik nem hittek, a hívők ellen uszították a nem zsidókat.', 'Pál és Barnabás mégis sokáig ott maradt, és bátran beszélt az Úrról és kegyelméről. Az Úr pedig bebizonyította, hogy amit Pálék mondtak, az igaz: jeleket és csodákat tett az apostolok által.', 'A város lakói emiatt két csoportra váltak szét. Az egyik csoport a zsidók mellett volt, a másik az apostolok mellett.', 'Az a csoport, amelyik Pálék ellen volt, zsidókból és nem zsidókból, meg a vezetőikből állt. Ezek meg akarták verni az apostolokat, sőt kövekkel halálra akarták dobálni őket.', 'Amikor Pál és Barnabás ezt megtudták, elmenekültek a városból. Elmentek Likaónia városaiba, Lisztrába, Derbébe és azoknak a városoknak a környékére.', 'Ott is hirdették az embereknek az örömhírt.', 'Élt Lisztrában egy ember, aki születésétől fogva nyomorék volt. Soha életében nem tudott járni.', 'Ez az ember ott ült a földön, és a többiekkel együtt hallgatta Pál beszédét. Egyszer Pál ránézett, és látta, hogy a béna hisz abban, hogy Isten meg tudja gyógyítani.', 'Ekkor Pál hangosan rákiáltott: „Kelj fel, és állj a lábadra!” Erre az felugrott, és járni kezdett.', 'Amikor az emberek látták, hogy Pál mit tett, likaóniai nyelven így kiabáltak: „Az istenek emberi formában lejöttek hozzánk!”', 'Barnabásról azt mondták, hogy ő Zeusz. Pált pedig Hermésznek nevezték, mivel legtöbbször ő beszélt.', 'Zeusz temploma a város közelében volt. Zeusz papja virágokkal díszített bikákat vezetett a város kapujához. Az összegyűlt emberekkel együtt áldozatot akart bemutatni Pálnak és Barnabásnak.', 'Amikor az apostolok, Pál és Barnabás megértették ezt, megszaggatták ruhájukat, és odafutottak az emberek közé. Így kiáltottak:', '„Miért tesztek ilyet? Nem vagyunk mi istenek, hanem ugyanolyan emberek, mint ti! Azért jöttünk, hogy hirdessük nektek az örömhírt, és hogy ezektől az értelmetlen dolgoktól az élő Istenhez forduljatok. Mert ő teremtette az eget, a Földet, a tengert és mindent, ami bennük van.', 'Isten eddig minden népnek megengedte, hogy a maga útját járja.', 'Mégis bebizonyította, hogy él, mert jól bánt veletek. Ő adott nektek esőt az égből. Ő adott termést, meg gyümölcsöket a maga idején. Ő ad nektek bőségesen enni. Ha nagyon örültök valaminek, még az is Isten ajándéka!”', 'Pál és Barnabás ezt mondták, de még így is alig tudták az embereket lebeszélni arról, hogy áldozatot mutassanak be nekik.', 'Később azonban a pizidiai Antiókhiából és Ikóniumból átjött néhány zsidó. Addig uszították az embereket Pál ellen, amíg meggyőzték őket. Az emberek nagyon haragudtak Pálra, és köveket dobáltak rá. Azt hitték, hogy meg is halt, ezért kivonszolták Pált a városból.', 'De Jézus tanítványai összegyűltek Pál körül, aki felkelt, és visszament a városba. Másnap pedig Barnabással együtt tovább mentek Derbébe.', 'Derbében is hirdették az örömhírt, és ott is sokan Jézus tanítványai lettek. Azután visszatértek Lisztrába, majd Ikóniumba, onnan pedig a pizidiai Antiókhiába.', 'Mindenhol megerősítették az ott lakó tanítványokat, és bátorították őket, hogy maradjanak meg a hitben. Így beszéltek hozzájuk: „Sok szenvedésen kell keresztülmennünk, amíg eljutunk Isten királyságába.”', 'Pál és Barnabás mindegyik városban kiválasztották a gyülekezetek vezetőit, böjtöltek és imádkoztak értük. Az Úr kegyelmére bízták őket, akiben mindannyian hittek.', 'Majd Piszidián át Pamfiliába mentek, azután', 'Pergébe érkeztek. Itt is hirdették az örömhírt. Azután Attáliába mentek, ahol', 'hajóra szálltak. Ezután érkeztek vissza a szíriai Antiókhiába. Ebből a városból indultak útnak, amikor Isten kegyelmére bízták és kiküldték őket arra a feladatra, amelyet most befejeztek.', 'Amikor megérkeztek, összehívták a gyülekezetet. Pál és Barnabás mindenről beszámoltak, amit Isten velük tett. Azt is elmondták, hogy Isten a nem zsidó népek előtt is kinyitotta a kaput, hogy higgyenek Jézusban.', 'Majd hosszú időt töltöttek ott a tanítványokkal.'], ['Ezután néhány ember érkezett Júdeából a szíriai Antiókhia városába, akik így tanították a testvéreket: „Csak akkor menekülhettek meg, ha Mózes Törvénye szerint körülmetélkedtek.”', 'De Pál és Barnabás nem értett egyet velük, így nagy vita támadt közöttük. Végül elhatározták, hogy Jeruzsálembe küldik Pált, Barnabást és még néhány testvért az apostolokhoz és a jeruzsálemi gyülekezet vezetőihez, hogy beszéljék meg velük ezt a kérdést.', 'Az antiókhiai gyülekezet tehát útnak indította ezeket a testvéreket, akik áthaladtak Fönícián és Samárián. Útközben az ottani testvéreknek is beszéltek arról, hogy a nem zsidó emberek is az igaz Istenhez fordultak. Ennek az összes testvér nagyon megörült.', 'Amikor megérkeztek Jeruzsálembe, a gyülekezet és annak vezetői, meg az apostolok fogadták őket. Pál, Barnabás, és a többiek elmondták, amit Isten velük tett.', 'Néhány jeruzsálemi hívő, akik a farizeusok csoportjához tartoztak, ekkor felállt, és azt mondta: „A nem zsidókat is körül kell metélni, és meg kell nekik parancsolni, hogy tartsák meg Mózes Törvényét!”', 'Ezért az apostolok és a jeruzsálemi gyülekezet vezetői összegyűltek, hogy megbeszéljék ezt a kérdést.', 'Hosszú vita után Péter felállt, és azt mondta: „Testvéreim, tudjátok, hogyan kezdődött ez a dolog. Isten engem választott ki közületek, hogy a nem zsidók tőlem hallják az örömhírt. Meg is hallották, és hittek is.', 'Isten tudja, mi van az emberek szívében, és elfogadta ezeket a nem zsidókat. Ezt azzal bizonyította, hogy nekik is ugyanúgy adta a Szent Szellemet, mint nekünk.', 'Semmi különbséget nem tett közöttük és közöttünk. Mivel a nem zsidók is hittek benne, ezért Isten megtisztította az ő szívüket is.', 'Akkor miért teszitek próbára Isten türelmét? Miért akartok ilyen nehéz terhet tenni Jézus nem zsidó tanítványainak vállára? Hiszen ezt a terhet sem az őseink, sem mi nem bírtuk el!', 'Hisszük, hogy mi, zsidók az Úr Jézus kegyelme alapján menekülhetünk meg. De hisszük, hogy ugyanígy megmenekülhetnek a nem zsidók is.”', 'Erre az egész csoport lecsendesedett. Majd meghallgatták Pált és Barnabást, akik elmondták mindazokat a jeleket és csodákat, amiket Isten tett rajtuk keresztül a nem zsidók között.', 'Amikor befejezték, Jakab szólalt meg: „Figyeljetek rám, testvéreim!', 'Simon Péter elmondta, hogyan mutatta meg Isten, hogy szereti a nem zsidókat is. Most először történt meg, hogy Isten a nem zsidók közül is magához fogadott embereket, hogy saját népévé legyenek.', 'A próféták üzenete is erről szól:', '‘Azután majd visszatérek, és újjáépítem Dávid sátorát, amely összedőlt. Újra fölépítem azt a romokból, és helyreállítom,', 'hogy az Izraelen kívüli népek is keressék az Urat, minden nem zsidó ember is, aki az én nevemet viseli. Így szól az Úr, aki meg is teszi mindazt, Ám 9:11-12', 'amit öröktől fogva elhatározott és megmondott.’', 'Ezért én azt tanácsolom, hogy ne zavarjuk meg azokat a nem zsidó testvéreket, akik Istenhez jönnek.', 'Inkább írjunk nekik levelet, és mondjuk meg, hogy ne egyenek olyan ételt, amit a bálványoknak ajánlottak fel, ne kövessenek el semmilyen szexuális bűnt, ne egyenek megfulladt állatok húsából készült ételt, se olyan húst, amiben benne maradt a vér.', 'Ne tegyenek semmi ilyet, mert minden városban vannak zsidók, akik Mózes Törvényét tanítják, és minden szombaton felolvassák a Törvényt a zsinagógákban.”', 'Ekkor az apostolok és a gyülekezet vezetői az egész gyülekezettel együtt elhatározták, hogy néhány testvért Pállal és Barnabással együtt elküldenek a szíriai Antiókhiába. Kiválasztották maguk közül Júdást (akit Barsabbásnak is neveztek) és Szilászt, akik vezetők voltak a testvérek között.', 'Írtak egy levelet is, amelyet a küldöttek magukkal vittek. Ez állt a levélben: „Mi, az apostolok, és a jeruzsálemi gyülekezet vezetői, a ti testvéreitek, üdvözletünket küldjük nem zsidó származású testvéreinknek, akik a szíriai Antiókhia városában, Szíria és Cilicia tartományában élnek.', 'Megtudtuk, hogy hozzátok ment közülünk néhány ember, és olyan dolgokat mondtak, ami megzavart és nyugtalanított benneteket. De ezeket az embereket nem mi küldtük.', 'Ezért egy akarattal elhatároztuk, hogy kiválasztunk néhány embert, és elküldjük őket hozzátok. Ők együtt mennek a mi szeretett Pál és Barnabás testvérünkkel,', 'akik életüket is odaadták a mi Urunk, Jézus Krisztusért.', 'Elküldjük tehát hozzátok Júdást és Szilászt, akik majd személyesen is elmondják nektek ugyanezt.', 'A Szent Szellem úgy látja jónak, és mi is egyetértünk vele, hogy ne terheljünk benneteket semmi mással, csak ezeket a dolgokat tartsátok be:', 'ne egyetek olyan ételt, amit a bálványoknak ajánlottak fel, ne egyetek megfulladt állatok húsából készült ételt, se olyan húst, amelyben benne maradt a vér, és ne kövessetek el semmilyen szexuális bűnt, Ha ezeket elkerülitek, jól teszitek. Isten veletek!”', 'Ezzel útnak indították Barnabást, Pált, Júdást és Szilászt. Ők pedig elmentek a szíriai Antiókhiába, összehívták a gyülekezetet, és átadták a levelet.', 'Amikor az antiókhiai testvérek ezt elolvasták, nagyon megörültek, és a levél megerősítette őket.', 'Júdás és Szilász, akik mindketten próféták voltak, sokáig beszélgettek a testvérekkel, bátorították és erősítették őket.', 'Egy ideig még velük maradtak, majd miután az aniókhiai testvérek békességgel elbocsátották őket, visszatértek Jeruzsálembe, azokhoz, akik elküldték őket.', '(„De Szilász úgy döntött, hogy ott marad.”)', 'Pál és Barnabás egy darabig még a szíriai Antiókhiában maradtak. Sok más testvérrel együtt tanították az Úr beszédét, és hirdették az örömhírt.', 'Néhány nap múlva Pál azt mondta Barnabásnak: „Sok városban hirdettük az Úr üzenetét. Most menjünk vissza ezekbe a városokba, és látogassuk meg a testvéreket! Nézzük meg, hogy vannak!”', 'Barnabás azt akarta, hogy vigyék magukkal Jánost is (akit Márknak is hívtak).', 'Az első útjukon azonban János Márk Pamfilában visszafordult, és nem folytatta velük együtt a munkát. Emiatt Pál nem akarta Jánost magával vinni.', 'Pál és Barnabás ezen sokat vitatkoztak, de nem tudtak megegyezni. Ezért elváltak egymástól. Barnabás maga mellé vette Márkot, és Ciprus szigetére hajózott.', 'Pál pedig Szilászt választotta útitársnak. Akkor a testvérek az Úr kegyelmére bízták Pált, ő pedig Szilásszal együtt elindult.', 'Végigjárta Szíriát és Ciliciát, és erősítette a gyülekezeteket.'], ['Pál eljutott Derbébe és Lisztrába is. Élt ott egy Timóteus nevű tanítvány, akinek az anyja hívő zsidó, az apja pedig görög volt.', 'Timóteusról jó véleménye volt a lisztrai és az ikóniumi testvéreknek.', 'Pál azt akarta, hogy Timóteus is vele utazzon. De azon a környéken a zsidók mind tudták, hogy Timóteus apja görög volt. Ezért Pál körülmetélte Timóteust a zsidók kedvéért.', 'Ezután együtt végigjárták a városokat. Mindenhol elmondták a hívőknek a jeruzsálemi apostolok és gyülekezeti vezetők határozatát.', 'Így a gyülekezetek erősödtek a hitben, és naprólnapra egyre több ember csatlakozott hozzájuk.', 'Pál, és akik vele együtt mentek, Ázsiában is szerették volna hirdetni Isten üzenetét, de a Szent Szellem nem engedte nekik, hogy arrafelé menjenek. Ezért keresztülutaztak Frígia és Galácia vidékén.', 'Amikor Mízia határához értek, Bitíniába akartak menni, de Jézus Szelleme oda sem engedte őket.', 'Ezért Mízia mellett elhaladva Tróászba mentek.', 'Azon az éjszakán Pál látomást látott: egy Macedóniai férfi állt előtte, és így kérte: „Gyere át a tengeren Macedóniába, és segíts nekünk!”', 'Pál látomása után azonnal elhatároztuk, hogy Macedóniába megyünk. A látomásból megértettük, hogy Isten oda hívott bennünket, hogy ott is hirdessük az örömhírt.', 'Tróászban hajóra szálltunk, és egyenesen Szamotráké szigetére mentünk. Innen másnap továbbhajóztunk Neápoliszba, majd', 'a macedóniai Filippi városába érkeztünk, ahol rómaiak laktak. Ez volt a legfontosabb város Macedóniának ebben a részében. Itt több napot töltöttünk.', 'Szombaton kimentünk a városkapun túl, a folyóhoz. Azt gondoltuk, hogy ott van az a hely, ahol az emberek imádkozni szoktak. Néhány asszony összegyűlt a folyóparton. Leültünk, és beszélgettünk velük.', 'Volt közöttük egy asszony Thiatíra városából, akit Lídiának hívtak. Kereskedő volt, bíbor színű ruhákat árult. Ez a Lídia az igaz Istent imádta. Amíg hallgatta, amit mondtunk, az Úr megnyitotta a szívét, és elfogadta, amit Pál mondott.', 'Ezután egész családjával együtt bemerítkezett, majd meghívott bennünket a házába. Ezt mondta: „Ha elfogadtok engem az Úr igazi követőjének, akkor gyertek hozzám, és legyetek vendégeim!” Így rábeszélt bennünket, hogy vele menjünk.', 'Történt egyszer, hogy amikor az imádkozás helyére mentünk, szembejött velünk egy rabszolgaleány, akiben a jövendőmondás szelleme lakott. Ez a leány sok pénzt szerzett a gazdáinak azzal, hogy előre megmondta az embereknek, mi fog történni velük.', 'Folyton Pál és a csoportja után ment, és közben így kiáltozott: „Ezek az emberek a Magasságos Isten szolgái. Megmondják nektek, hogyan menekülhettek meg!”', 'Ez így ment több napon keresztül. Végül Pál megharagudott, hátrafordult, és azt mondta a leányban lakó gonosz szellemnek: „Jézus Krisztus nevében megparancsolom neked, hogy menj ki ebből a leányból!” Erre a jövendőmondó szellem azonnal kiment belőle.', 'A rabszolgaleány gazdái megértették, hogy többé nem tudnak pénzt keresni a leány segítségével. Ezért megfogták Pált és Szilászt, és a piactérre hurcolták őket a város vezetői elé.', 'Amikor oda értek, ezt mondták: „Ezek az emberek zsidók, és megzavarják városunkat.', 'Olyan szokásokat tanítanak, amelyeket nekünk nem szabad elfogadnunk, vagy követnünk, mert római polgárok vagyunk.”', 'Velük együtt az összegyűlt emberek is vádolták Pált és Szilászt. A város vezetői pedig megparancsolták, hogy tépjék le róluk a ruhát, és korbáccsal verjék meg őket.', 'Így Pált és Szilászt jól megkorbácsolták, majd börtönbe zárták. Megparancsolták a börtönőrnek, hogy szigorúan őrizze őket.', 'Ezért a börtönőr bevitte őket a börtön belsejébe, és megkötözte a lábukat.', 'A börtönben az éjszaka közepén Pál és Szilász imádkoztak, és dicséreteket énekeltek Istennek, a többi fogoly pedig hallgatta őket.', 'Hirtelen erős földrengés támadt. Olyan nagy volt a földrengés, hogy még a börtön alapja is beleremegett. A börtön minden ajtaja azonnal kinyílt, és a foglyokról leestek a láncok.', 'A börtönőr felébredt, és látta, hogy a börtönajtók nyitva vannak. Ekkor a kardjával meg akarta ölni magát, mert azt hitte, hogy a foglyok megszöktek.', 'De Pál hangosan odakiáltott neki: „Ne öld meg magad, mert mindannyian itt vagyunk!”', 'Az őr erre szólt, hogy hozzanak valami világító eszközt, majd berohant a börtönbe. Remegett a félelemtől, és Pál meg Szilász lába elé borult.', 'Azután kivezette őket, és azt kérdezte: „Uraim, mit tegyek, hogy megmeneküljek?”', 'Pálék így válaszoltak: „Higgy az Úr Jézusban, és megmenekülsz, te is meg a családod is.”', 'Elmondták az Úr üzenetét a börtönőrnek és mindazoknak, akik a házában voltak.', 'Ő pedig még akkor éjjel kimosta Pál és Szilász sebeit, és egész családjával együtt bemerítkezett.', 'Ezután behívta őket a házába, enni adott nekik, és egész családjával együtt nagyon örült annak, hogy most már ők is hittek Istenben.', 'Reggel a város vezetői katonákat küldtek a börtönőrhöz, ezzel az üzenettel: „Engedd szabadon azokat az embereket!”', 'A börtönőr pedig megmondta ezt Pálnak: „A város vezetői azt üzenték, hogy engedjelek szabadon benneteket. Ezért most szabadok vagytok. Menjetek békével!”', 'De Pál így szólt a katonákhoz: “Vezetőitek nem bizonyították be, hogy valami bűnt követtünk volna el. Ennek ellenére az emberek előtt megvertek, és börtönbe zártak bennünket. Mi római állampolgárok vagyunk, és jogaink vannak. Most meg titokban akarnak bennünket elküldeni?! Azt már nem! Jöjjenek csak ide, és ők maguk vezessenek ki minket!”', 'A katonák visszamentek a város vezetőihez, és elmondták, amit Pál üzent. Amikor a vezetők megtudták, hogy Pál és Szilász római állampolgárok, megijedtek.', 'Odamentek hozzájuk, és bocsánatot kértek tőlük. Azután kivezették őket a börtönből, és kérték, hogy menjenek el a városból.', 'Pál és Szilász a börtönből Lídia házához ment. Ott találkoztak a testvérekkel, bátorították őket, majd továbbmentek Filippiből.'], ['Pál és Szilász átmentek Amfipolisz városán és Apollónián, majd Thesszalonikába érkeztek. Ebben a városban zsidók is éltek, és zsinagógájuk is volt.', 'Pál, szokása szerint, itt is elment a zsinagógába. Három héten keresztül minden szombaton beszélgetett a zsidókkal az Írásokról.', 'Magyarázta nekik az Írásokat: bebizonyította, hogy a Krisztusnak szenvednie kellett, és fel kellett támadnia a halálból. Azt mondta nekik: „Az a Jézus a Krisztus, akiről én beszélek nektek.”', 'Néhány zsidó elfogadta ezt, és csatlakozott Pálhoz és Szilászhoz. A zsinagógában voltak olyan görögök is, akik az igaz Istent imádták, meg gazdag és előkelő asszonyok is. Ezek közül is sokan csatlakoztak Pálékhoz.', 'De azok a zsidók, akik nem hittek, irigykedni kezdtek. Ezért kerestek néhány gonosz embert a piactéren, és pénzt adtak nekik. Azok meg összegyűjtöttek egy csomó embert, és nagy zavart keltettek a városban. Ez a sok ember a Jázon házához ment. Pált és Szilászt keresték, mert ki akarták őket hozni onnan, hogy a városi gyűlés elé állítsák őket.', 'Amikor Pálékat nem találták, Jázont fogták meg, és néhány testvérrel együtt erőszakkal a város vezetői elé vitték. Közben ezt kiabálták: „Ezek az emberek az egész világon zavart keltettek, és most ide is eljöttek.', 'Jázon vendégül látta őket. Ők nem engedelmeskednek a császár törvényének, mert azt mondják, hogy van egy másik király: Jézus.”', 'A város vezetői és a többi emberek erre nagyon dühösek lettek.', 'Jázon és a testvérek azonban kifizették a pénzbüntetést, így elengedték őket.', 'Ezután a testvérek még azon az éjszakán útnak indították Pált és Szilászt, akik Bérea városába mentek. Amikor oda megérkeztek, elmentek a zsinagógába.', 'A béreai zsidók jobb emberek voltak, mint a thesszalonikaiak. Nyitott szívvel fogadták az üzenetet. Minden nap olvasták az Írásokat, és gondolkodtak rajta. Akarták tudni, hogy igaz-e, amit Pál mondott.', 'Ennek az lett az eredménye, hogy a bereai zsidók közül sokan hittek Jézusban. Sőt még a gazdag és előkelő görögök asszonyok és férfiak közül is sokan hívők lettek.', 'Amikor azonban a thesszalonikai zsidók megtudták, hogy Pál Béreában is hirdeti Isten üzenetét, oda is utána mentek. Ott is Pál ellen uszították az embereket.', 'Ekkor a testvérek azonnal továbbküldték Pált a tengerhez. De Szilász és Timóteus Béreában maradt.', 'Azok a testvérek, akik elkísérték Pált, egészen Athén városáig mentek vele. Onnan visszatértek Béreába. Pál azt üzente velük, hogy Szilász és Timóteus sürgősen menjenek utána Athénbe.', 'Pál tehát Athénben várta Szilászt és Timóteust. Nagyon mérges lett, mert a városban sok bálvány-szobrot látott.', 'Itt is elment a zsinagógába, és vitatkozott a zsidókkal és az istenfélő görögökkel. Beszélgetett másokkal is a piactéren.', 'Néhány filozófus az epikureus és sztoikus csoportból vitatkozott Pállal. Néhányan ezek közül azt mondták: „Ez az ember össze-vissza beszél! Mit akar ez mondani?” Pál ugyanis beszélt nekik Jézusról és a feltámadásról. Erre azt mondták egymásnak: „Úgy látszik, valami idegen istenekről beszél”.', 'Azután magukkal vitték Pált az Areopágoszra. Azt mondták neki: „Magyarázd el nekünk ezt az új dolgot, amiről beszélsz, mert nem értjük!', 'Furcsa amit mondasz, de szeretnénk megérteni.”', '(Az athéniek és az ott lakó külföldiek mind azzal töltötték az idejüket, hogy új elméletekről vitatkoztak.)', 'Pál tehát felállt az Areopágosz előtt, és így szólt: „Athéni férfiak, úgy látom, ti valóban nagyon vallásos emberek vagytok.', 'Amikor a városotokban jártam, láttam azokat a dolgokat, amiket ti tiszteltek. Találtam egy olyan oltárt is, amelyre ez volt írva: ‘ANNAK AZ ISTENNEK, AKIT NEM ISMERÜNK’. Éppen ő az, akiről én beszélek nektek: az az Isten, akit ti imádtok, bár nem ismertek.', 'Ő az Isten, aki teremtette az egész világot és mindent, ami benne van. Ő a Menny és a Föld Ura, aki nem kézzel készített templomokban lakik!', 'Istennek nincs szüksége rá, hogy az emberek szolgálják őt. Éppen ellenkezőleg! Ő ad mindenkinek életet, leheletet, és mindent.', 'Ő teremtette az első embert, és annak az utódaiból az összes nemzetet. Isten akarta, hogy az emberek az egész Földön mindenhol elterjedjenek. Ő jelölte ki a népek lakóhelyének határait. Ő határozta meg azt is, hogy meddig lakjanak ott.', 'Mindezt azért tette, hogy az emberek keressék Istent, kinyújtsák a kezüket utána, kitapogassák őt a sötétben, és talán meg is találják. Pedig Isten nincs messze egyikünktől sem!', '‘Mert benne élünk, mozgunk, és vagyunk.’ Költőitek közül az egyik ezt mondta: ‘Mert az ő gyermekei vagyunk.’', 'Mivel valóban Isten gyermekei vagyunk, nem szabad azt gondolnunk, hogy Isten olyan, mint az arany, ezüst vagy kő. Ő nem hasonlítható azokhoz a dolgokhoz, amiket az emberek kitalálnak, vagy a művészek készítenek.', 'Eddig az emberek nem értették meg, hogy Isten nem ilyen. Isten mostanáig türelmes volt, most azonban mindenkinek mindenhol azt parancsolja, hogy változtassa meg a gondolkodását és az életét.', 'Mert Isten már kijelölte azt a napot, amelyen ítéletet tart az összes ember felett az egész világon. Az ő ítélete igazságos lesz. Ezt az ítéletet egy férfi által fogja tartani, akit erre a célra már kiválasztott. Azzal bizonyította ezt mindenki számára, hogy ezt az embert (Jézust) feltámasztotta a halálból!”', 'Amikor az emberek a feltámadásról hallottak, voltak, akik kicsúfolták Pált, mások viszont azt mondták: „Szeretnénk, ha beszélnél még erről.”', 'Pál ezután elment közülük.', 'Dioniziosz, az Areopágosz tagja, egy Damarisz nevű asszony és még néhányan azonban hittek Jézusban, és együtt mentek Pállal.'], ['Ezután Pál továbbment Athénból Korinthusba.', 'Találkozott ott egy Akvila nevű zsidó emberrel, aki Pontuszból származott, és feleségével, Priszcillával együtt nem sokkal azelőtt érkezett Korinthusba. Itáliából jöttek, mert Claudius császár megparancsolta a zsidóknak, hogy költözzenek el Rómából. Pál meglátogatta Akvilát és Priszcillát, és attól kezdve náluk is lakott.', 'Mivel Pálnak is sátorkészítő volt a mestersége, ezután együtt is dolgoztak.', 'Pál minden szombaton vitatkozott a zsinagógában a zsidókkal és a görögökkel. Azt akarta, hogy ők is higgyenek Jézusban.', 'Ezután Szilász és Timóteus megérkezett Macedóniából. Ettől kezdve Pál minden idejét arra fordította, hogy a zsidóknak bebizonyítsa: Jézus a Krisztus.', 'A zsidók azonban nem hittek neki. Ellenkeztek Pállal, átkozták és káromkodtak. Ekkor Pál lerázta ruhájáról a port, és azt mondta nekik: „Ha nem fogtok megmenekülni, arról csak ti tehettek! Az én lelkiismeretem tiszta, mert mindent megtettem, hogy megmentselek titeket. Mostantól kezdve a nem zsidókhoz megyek.”', 'Ott is hagyta őket, és Titiusz Jusztusz házába költözött, aki az igaz Istent imádta, és a zsinagóga mellett lakott.', 'Kriszpusz, a zsinagóga vezetője egész családjával együtt mégis hitt az Úrban. Korinthusban még sok más ember is hallotta Pál beszédét, és hitt Jézusban. Ezek az emberek mind bemerítkeztek.', 'Az egyik éjjel Pál álmot látott. Az Úr így szólt hozzá ebben az álomban: „Ne félj! Bátran beszélj az emberekkel továbbra is, ne hallgass el,', 'mert én veled vagyok. Senki sem fog megtámadni, vagy bántani téged. Népem közül sokan laknak ebben a városban.”', 'Ezért Pál még másfél évig ott maradt, és tanította nekik Isten beszédét és üzenetét.', 'Amikor Gallió volt Akhája kormányzója, a zsidók összefogtak, rátámadtak Pálra, és erőszakkal a bíróságra vitték, Gallió elé.', 'Ezzel vádolták Pált: „Ez az ember azt tanítja, hogy olyan módon imádjuk Istent, amely ellenkezik a mi Törvényünkkel.”', 'Pál éppen mondani akart valamit, de szóhoz sem jutott, mert Gallió ezt válaszolta a zsidóknak: „Ha bűncselekményről, vagy valami gonosz dologról lenne szó, akkor meghallgatnálak benneteket, zsidók.', 'Mivel azonban csak szavakról, nevekről, és a saját törvényetek kérdéseiről vitatkoztok, ezt intézzétek el magatok között! Én nem leszek bíró ilyen dolgokban.”', 'Ezzel elküldte őket a bíróságról.', 'Ekkor a zsidók megfogták Szószthenészt, aki akkor a zsinagóga vezetője volt, és a bíróság előtt megverték. De Gallió nem törődött velük.', 'Pál ezután még sokáig Korinthusban maradt. Azután elbúcsúzott a testvérektől, és Priszcillával és Akvilával együtt Szíriába hajózott. Amikor Kenkreába értek, Pál levágatta a haját, mert ezt ígérte Istennek.', 'Azután megérkeztek Efezus városába. Priszcilla és Akvila nem utaztak tovább, hanem Efezusban maradtak. Pál Efezusban is bement a zsinagógába, ahol beszélgetett és vitatkozott a zsidókkal.', 'Azok kérték, hogy maradjon még náluk, de ő tovább akart utazni.', 'Amikor elbúcsúzott a zsidóktól, azt mondta: „Ha Isten is akarja, még visszajövök hozzátok.” Azután hajóra szállt, és elhagyta Efezust.', 'Cézárea városában partra szállt, majd innen felment Jeruzsálembe. Ott köszöntötte a jeruzsálemi gyülekezetet. Ezután lement a szíriai Antiókhiába.', 'Egy idő után innen is továbbment, Galácia és Frígia vidékét járta be. Minden városban bíztatta és erősítette Jézus tanítványait.', 'Közben egy Apollós nevű zsidó férfi érkezett Efezusba. Alexandria városából származott, sokat tanult, és nagyon jól ismerte az Írásokat.', 'Az Úr Útjáról már korábban tanították Apollóst, aki mindenhol lelkesen beszélt, és helyesen tanított Jézusról, pedig csak azt a bemerítést ismerte, amiről János tanított.', 'Apollós kezdett az efezusi zsinagógába járni, és ott nagyon bátran beszélt. Amikor Priszcilla és Akvila hallották őt, elhívták a házukba. Beszélgettek vele, és részletesebben elmagyarázták neki Isten útját.', 'Ezután Apollós el akart menni Akhájába. Az efezusi testvérek bíztatták, és levelet írtak az Akhájában lakó tanítványoknak, hogy fogadják szívesen Apollóst. Amikor azután Apollós odaérkezett, sokat segített az ottani tanítványoknak, akik Isten kegyelme által hívőkké lettek.', 'Apollós ugyanis az emberek előtt sokszor és hevesen vitatkozott a zsidókkal, és világosan be tudta bizonyítani, hogy nincs igazuk. Az Írások alapján bebizonyította, hogy Jézus a Krisztus.'], ['Amíg Apollós Korinthusban volt, Pál más városokat látogatott meg, majd Efezusba érkezett. Itt találkozott Jézus néhány tanítványával.', 'Megkérdezte tőlük: „Megkaptátok-e a Szent Szellemet, amikor hívők lettetek?” De ők így válaszoltak: „Nem is hallottunk a Szent Szellemről!”', 'Erre Pál megkérdezte: „Hát akkor hogyan merítettek be titeket?” Mire ők azt mondták: „Úgy, ahogyan János tanította a bemerítkezést.”', 'Pál így szólt: „János azért merítette beaz embereket, hogy ezzel fejezzék ki, hogy meg akarják változtatni a gondolkodásukat és az életüket.” De János azt is megmondta az embereknek, hogy higgyenek abban, aki majd utána fog jönni, vagyis Jézusban.', 'Amikor a tanítványok ezt meghallották, bemerítkeztek az Úr Jézus nevébe.', 'Amikor Pál rájuk tette a kezét, a Szent Szellem leszállt a tanítványokra, akik kezdtek nyelveken szólni és prófétálni.', 'Ez a tanítványcsoport tizenkét férfiból állt.', 'Pál ezután elment a zsinagógába. Ott bátran beszélt a zsidóknak Isten királyi uralmáról. Sokat vitatkozott velük három hónapon keresztül, és próbálta meggyőzni őket.', 'Közülük néhányan makacsul ellenkeztek Pállal, és nem akartak hinni. Sőt, mindenkinek rossz dolgokat mondtak Isten útjáról. Erre Pál végleg otthagyta a zsidókat, de magával vitte azokat, akik Jézus tanítványai lettek. Ezeket minden nap tanította egy Tirannosz nevű ember iskolájában.', 'Ez így ment két évig. Ezért az Ázsiában lakó zsidók és nem zsidók mind hallották és megismerték Isten beszédét és üzenetét.', 'Isten különleges csodákat tett Pálon keresztül.', 'Az emberek elvitték a betegekhez a zsebkendőket és ruhákat, amelyeket Pál viselt, a betegek pedig meggyógyultak, és a gonosz szellemek kimentek belőlük.', 'Arra járt néhány zsidó, akik azzal foglalkoztak, hogy a gonosz szellemeket kizavarják az emberekből. Megpróbálták az Úr Jézus nevét erre a célra használni. Azt mondták a gonosz szellemeknek: „Annak a Jézusnak a nevében parancsolunk nektek, akiről Pál beszél!”', 'Ezt tette Szkéva hét fia is. (Szkéva volt a zsidó főpap).', 'De egyszer a gonosz szellem így beszélt vissza ezeknek a zsidóknak: „Jézust ismerem, Pálról is hallottam, de kik vagytok ti?!”', 'Akkor az az ember, akiben a gonosz szellem volt, rájuk ugrott, megverte őket, és még a ruhát is letépte róluk. Erősebb volt, mint ők együttesen, annyira, hogy azok meztelenül és sebesülten rohantak ki a házból.', 'Ezt mindenki megtudta, aki csak Efezusban lakott, zsidók és görögök egyaránt. Félelem fogta el őket, és még jobban tisztelték az Úr Jézus nevét.', 'A hívők közül sokan bevallották gonosz tetteiket az emberek előtt.', 'Voltak olyan hívők, akik korábban varázsoltak. Ezek közül sokan összegyűjtötték varázsláshoz használt könyveiket, és a többiek szeme láttára elégették őket. Az így elégetett könyvek összesen körülbelül ötvenezer ezüstpénzt értek.', 'Ezért azután Isten beszéde és üzenete egyre erősebben terjedt, és egyre többen hittek Jézusban.', 'Ezek után Pál elhatározta, hogy felmegy Jeruzsálembe. Az volt a terve, hogy közben keresztülutazik Macedónián és Akháján. Ezt gondolta: „Jeruzsálem után Rómába is el kell mennem.”', 'Ezért két segítőtársát, Timóteust és Erásztoszt előreküldte Macedóniába, ő maga pedig egy ideig még Ázsiában maradt.', 'Ekkor történt, hogy nagy zűrzavar támadt Efezusban az Úr Útja miatt.', 'Volt a városban egy Demeter nevű ötvösmester. Azzal foglalkozott, hogy Artemisz istennő templomának kicsinyített másolatát készítette ezüstből. A műhelyében dolgozó munkások ezért jó fizetést kaptak.', 'Demeter összegyűjtötte ezeket a munkásokat és a többi hasonló mesterembert. Azt mondta nekik: „Emberek, tudjátok, milyen sok pénzt keresünk ezzel a munkával.', 'Ugyanakkor ti magatok is látjátok, mit csinál ez a Pál, és halljátok, mit mond! És mennyi embert meggyőzött már, de nem csak Efezusban, hanem szinte egész Ázsiában. Azt mondja, hogy a kézzel készített istenek valójában nem is istenek.', 'Ez nagyon veszélyes! Rossz híre lesz a munkánknak. Sőt, a mi nagy istennőnket, Artemiszt, és a templomát is semmibe veszik. Pedig Artemiszt egész Ázsia, sőt az egész világ istennőként tiszteli!”', 'Erre az összegyűlt emberek nagyon dühösek lettek, és így kiáltoztak: „Nagy az Efezusi Artemisz!”', 'Az egész városban zűrzavar támadt. Elfogták Gájuszt és Arisztarkhoszt, akik Macedóniából jöttek és Pál útitársai voltak. Erőszakkal elvitték őket a stadionba, ahol nagyon sok ember gyűlt össze.', 'Pál is oda akart menni, hogy beszéljen hozzájuk, de a tanítványok nem engedték.', 'Pálnak volt néhány barátja a város vezetői között. Ezek is azt üzenték neki, hogy ne menjen a stadionba.', 'Közben a stadionban összegyűlt emberek már mindenfélét kiabáltak. Az egész gyűlés összezavarodott, sőt a legtöbben azt sem tudták, miért jöttek ide.', 'A zsidók kiválasztották Sándort, és előre állították, hogy beszéljen. Sándor intett a kezével, és beszédet akart mondani.', 'De mikor az emberek megtudták, hogy Sándor zsidó, még jobban kiabáltak. Mindenki kórusban ordította: „Nagy az efezusi Artemisz! Nagy az efezusi Artemisz!…” Ez körülbelül két óra hosszat tartott.', 'Végre a város egyik vezetője lecsendesítette a kiabáló sokaságot. Így beszélt: „Efezusiak! Van-e valaki széles e világon, aki ne tudná, hogy Efezus városa őrzi a nagy Artemisz istennő templomát, és az égből hullott szent követ?', 'Mivel mindez nyilvánvaló, csillapodjatok le, és ne okozzatok semmi bajt!', 'Mert idehoztátok ezeket az embereket, holott nem loptak semmit a templomból, és nem mondtak rosszat istennőnkre.', 'Ha Demeternek és a többi mesterembernek panaszuk van valaki ellen, akkor menjenek a bíróságra. Ott mondják el, mivel vádolják egymást.', 'Ha bármi más dolgot akartok elintézni, akkor azt meg a szokásos népgyűlésen kell megbeszélni.', 'Attól félek, hogy azért, ami ma történt, még lázadással is vádolhatnak bennünket. Hiszen nem tudjuk megmondani, miért csináltunk ekkora zűrzavart.”', 'Ezzel hazaküldte az embereket.'], ['Miután megszűnt a zűrzavar, Pál magához hívta a tanítványokat. Bátorította őket, majd elbúcsúzott tőlük, és elindult Macedóniába.', 'Macedóniában járva mindenhol hosszasan beszélt a tanítványokkal, és bátorította őket. Azután Görögországba ment,', 'és ott maradt három hónapig. Innen Szíriába akart hajózni, de megtudta, hogy a zsidók valami rosszat terveznek ellene. Ezért úgy döntött, hogy Macedónián keresztül tér vissza.', 'Pált elkísérte a Bérea városából való Szópatér (Pirrosz fia), a Thesszalonika városából való Arisztarkhosz és Szekundusz, meg Gájusz, aki Derbéből jött, azután Timóteus, és az ázsiai tartományból származó Tükhikosz és Trofimosz.', 'Ez a csoport előre ment, és Tróászban vártak meg bennünket.', 'Mi a kovásztalan kenyerek ünnepe után szálltunk hajóra Filippiben. Öt nappal később találkoztunk a csoporttal Tróászban, ahol hét napot töltöttünk.', 'Amikor a hét első napján összegyűltünk, hogy megtörjük a kenyeret, Pál egészen éjfélig beszélt, mert másnap tovább akart utazni.', 'Az emeleti szobában, ahol összegyűltünk, elég sok világító-eszköz volt.', 'Egy Eutikhosz nevű fiatalember az ablakban ült, és nagyon elálmosodott, ahogy Pál egyre tovább beszélt. Olyan mélyen elaludt, hogy kiesett az ablakból. Három emelet magasról esett le, és amikor az emberek felemelték a földről, már halott volt.', 'Akkor Pál lement hozzá, ráborult a fiú testére, átölelte, és azt mondta: „Ne aggódjatok, mert él!”', 'Ezután Pál újra felment az emeleti szobába, megtörte a kenyeret, és evett. Még sokáig beszélgetett a tanítványokkal, egészen hajnalig, majd elment.', 'Eutikhoszt, a fiatalembert pedig hazavitték. Valóban élt, és ennek mindenki nagyon örült.', 'Ezután hajóra szálltunk, és elindultunk Asszoszba. Ott akartuk felvenni Pált a hajóra, mert ő odáig gyalog akart menni.', 'Amikor Asszoszban találkoztunk, ő is felszállt, és együtt hajóztunk tovább Mitilénébe.', 'Innen másnap útnak indultunk, és eljutottunk egy helyre, amely szemben volt Khiosszal. Következő nap átmentünk Számoszba, másnap pedig a hajónk Milétoszba érkezett.', 'Pál ugyanis elhatározta, hogy Efezusban nem állunk meg. Nem akart Ázsiában időt tölteni, mert sietett Jeruzsálembe, hogy Pünkösdre odaérjen, ha csak lehet.', 'Milétoszból Pál üzenetet küldött Efezusba, és magához hívta az efezusi gyülekezet vezetőit.', 'Amikor azok megérkeztek, így szólt hozzájuk: „Ti tudjátok, hogyan éltem közöttetek, az első naptól kezdve, amikor Ázsiába jöttem.', 'Mindig az Urat szolgáltam, alázatosan, és sokszor sírva. Őt szolgáltam a bajok között is, amelyeket el kellett elviselnem, a zsidók ellenem való támadásai miatt.', 'Tudjátok, hogy bizonytalankodás nélkül elmondtam nektek mindazt, ami a javatokat szolgálta. Tanítottalak titeket az emberek előtt, és házról házra járva.', 'Zsidókat és görögöket egyaránt figyelmeztettem, hogy változtassák meg a gondolkodásukat és az életüket. Figyelmeztettem őket, hogy forduljanak Istenhez, és higgyenek a mi Urunkban, Jézusban.', 'Most azonban engedelmeskednem kell a Szent Szellemnek, hogy Jeruzsálembe menjek. Nem tudom, mi fog történni ott velem.', 'Csak azt tudom, hogy a Szent Szellem minden városban figyelmeztet arra, hogy börtönbe fognak zárni, és bajba kerülök.', 'De nem számít még az életem sem. Csak az érdekel, hogy célhoz érjek, és elvégezzem a feladatot, amit az Úr Jézus bízott rám: hogy hirdessem az örömhírt Isten kegyelméről.', 'Most hallgassatok rám! Tudom, hogy többé nem látjuk egymást. Amíg veletek voltam, tanítottalak benneteket Isten királyi uralmáról.', 'Ezért ma ünnepélyesen kijelentem, hogy nem az én hibám, ha közületek valaki nem fog megmenekülni.', 'Mert bizonytalankodás nélkül mindent elmondtam, amit Isten akart nektek üzenni.', 'Viseljetek gondot és vigyázzatok magatokra és azokra az emberekre, akik rátok vannak bízva! Mert ők olyanok, mint a juhnyáj, amelyben a Szent Szellem pásztorrá tett titeket! Legyetek olyanok, mint a pásztorok: őrizzétek és gondozzátok Isten gyülekezetét, mert a gyülekezetért Isten a saját vérével fizetett.', 'Tudom azt is, hogy miután én elmegyek, gonosz emberek jönnek közétek. Olyanok lesznek, mint az éhes farkasok, amikor megtámadják és pusztítják a birkanyájat.', 'Sőt, még közöttetek is lesznek olyanok, akik rossz dolgokat tanítanak. Ezzel Jézus tanítványai közül egyes embereket eltérítenek az igazságtól, és maguk köré gyűjtik őket.', 'Ezért vigyázzatok! Ne felejtsétek el, hogy három évig éjjel-nappal figyelmeztettelek benneteket, mindegyikőtöket. Sokszor sírtam is miattatok.', 'Most pedig Istenre bízlak benneteket, és az Isten üzenetére, amely kegyelméről beszél. Ez az üzenet képes arra, hogy erőssé tegyen és felneveljen titeket. Így kaphatjátok meg mindazt a jót, amit Isten nektek akar adni, mint örökséget. De nemcsak nektek, hanem mindazoknak, akik egészen Istenhez tartoznak.', 'Amíg veletek voltam, nem kértem senkitől ezüst-, vagy aranypénzét, vagy a ruháját.', 'Ti is jól tudjátok, hogy amikor közöttetek éltem, mindig a saját kezemmel dolgoztam, így tudtam megvenni, amire szükségem volt. De nemcsak saját magamat tartottam el, hanem a munkatársaimat is.', 'Így mutattam meg nektek, hogy szorgalmas munkával kell segítenünk azokat, akiknek szükségük van rá. Arra tanítottalak titeket, hogy emlékezzetek az Úr Jézus szavaira: ‘Boldogabb leszel, ha te adsz másoknak, mint ha neked adnak valamit.’”', 'Miután Pál befejezte, az efezusi gyülekezet vezetőivel együtt letérdelt és imádkozott.', 'Mindannyian nagyon sírtak, Pál nyakába borultak, és megcsókolták.', 'Nagyon szomorúak voltak, mert azt mondta, hogy többet nem fognak találkozni vele. Azután elkísérték a hajóhoz Pált.'], ['Miután elbúcsúztunk a vezetőktől, útra keltünk, és egyenesen Kószba hajóztunk. Másnap Rodoszba érkeztünk, onnan Patarába indultunk.', 'Itt találtunk egy másik hajót, amely Föníciába tartott. Erre felszálltunk, és útnak indultunk.', 'Miután megláttuk Ciprust, és bal kéz felől elhajóztunk mellette, Szíria felé indultunk, és Tírusz városában kötöttünk ki. Itt a hajóból partra tették a rakományt.', 'Tíruszban megkerestük Jézus tanítványait, és hét napig velük maradtunk. A testvérek a Szent Szellem által azt mondták Pálnak, hogy ne folytassa útját Jeruzsálembe.', 'Amikor már letelt az időnk, mégis kimentünk a tengerpartra, hogy folytassuk az utunkat. Az egész gyülekezet, az asszonyokkal és gyerekekkel együtt, kikísért bennünket a városon kívül, egészen a tengerig. A parton letérdeltünk és imádkoztunk,', 'majd elbúcsúztunk egymástól. Mi hajóra szálltunk, ők pedig haza mentek.', 'Tíruszból tovább hajózva Ptolemaiszban kötöttünk ki. Itt is üdvözöltük a testvéreket, és egy napig náluk maradtunk.', 'Másnap tovább indultunk, és megérkeztünk Cézárea városába. Itt Fülöp házához mentünk, és nála maradtunk. Fülöpnek az volt a feladata, hogy az örömhírt hirdesse az embereknek. Ő volt az egyik a hét segítő testvér közül.', 'Négy lánya volt, akik prófétáltak. Ezek a lányok még nem mentek férjhez.', 'Néhány napja már ott voltunk, amikor egy Agabosz nevű próféta érkezett Júdeából.', 'Odajött hozzánk, elvette Pál övét, összekötözte vele a saját kezét és lábát, majd ezt mondta: „A Szent Szellem azt mondja, hogy ennek az övnek a gazdáját így kötözik meg Jeruzsálemben a zsidók, és átadják őt a nem zsidóknak.”', 'Amikor ezt hallottuk, mi is, meg a többiek is kérlelni kezdtük Pált, hogy ne menjen fel Jeruzsálembe.', 'Ő azonban így válaszolt: „Miért sírtok? Ne szaggassátok a szívemet! Felkészültem rá, hogy megkötöznek, vagy akár meg is ölnek Jeruzsálemben az Úr Jézus nevéért.”', 'Mivel nem hagyta, hogy lebeszéljük, nem is próbálkoztunk tovább, hanem azt mondtuk: „Legyen úgy, ahogy az Úr akarja!”', 'Néhány nap múlva felkészültünk, és elindultunk Jeruzsálembe.', 'A cézáreai tanítványok közül is velünk jöttek néhányan. Elvezettek bennünket a ciprusi Mnázón házához, aki Jézus első tanítványai közé tartozott. Nála laktunk egy ideig.', 'Amikor Jeruzsálembe értünk, a testvérek örömmel fogadtak bennünket.', 'Másnap Pál is eljött velünk, meglátogatta Jakabot és a jeruzsálemi gyülekezet vezetőit, akik mind együtt voltak.', 'Pál köszöntötte őket, elmondta nekik, hogy mi mindent tett Isten az ő szolgálatán keresztül a nem zsidó népek között.', 'Erre a jeruzsálemi testvérek dicsérték Istent, és azt mondták Pálnak: „Testvér, látod ezt a sok ezer zsidót, akik hisznek Jézusban, és ugyanakkor a Mózes Törvényének is buzgón engedelmeskednek?', 'Ezek hallottak rólad, és úgy tudják, hogy azt tanítod az idegen országokban élő zsidóknak, hogy hagyják el Mózes Törvényét: ne metéljék körül a gyermekeiket, és ne kövessék a szokásainkat.', 'Most mit tegyünk?! A zsidó hívők biztosan megtudják, hogy ide jöttél.', 'Tedd meg, amit mondunk neked! Van közöttünk négy ember, akik ígéretet tettek Istennek.', 'Vidd őket magaddal, végezd el velük együtt a tisztulási szertartást, és fizesd ki a költségeiket, hogy lenyírassák a hajukat! Így mindenki meg fogja tudni, hogy nem igaz az, amit rólad hallottak, és hogy te magad is úgy élsz, hogy a Törvény parancsainak engedelmeskedsz.', 'Ami a nem zsidó hívőket illeti, nekik írtunk egy levelet, hogy ‘ne egyenek olyan ételt, amit a bálványoknak ajánlottak fel, ne egyenek megfulladt állatok húsából készült ételt, se olyan húst, amelyben benne maradt a vér, és ne kövessenek el semmilyen szexuális bűnt’”.', 'Pál tehát csatlakozott ahhoz a négy férfihoz, és másnap elvégezte velük együtt a tisztulási szertartást. Azután elment a Templomba és bejelentette, hogy mikor jár le a tisztulásuk ideje, hogy mikorra készítsék el értük az áldozatot.', 'Amikor a hét nap már majdnem letelt, néhány Ázsiából jött zsidó meglátta Pált a Templomban. Ezek az ázsiaiak Pál ellen uszították az embereket, akik erőszakkal megragadták őt, és közben azt kiáltozták:', '„Izraeli férfiak, segítsetek! Ez az az ember, aki népünk, Törvényünk és szent Templomunk ellen tanít minden városban mindenkit! Ráadásul most még nem zsidókat is behozott a Templomba és ezzel bemocskolta ezt a szent helyet!”', 'Ezt azért mondták, mert előzőleg látták Pált és Trofimoszt a városban. Trofimosz Efezusból jött, és görög volt. A zsidók azt hitték, hogy Pál bevitte őt a Templomba.', 'Az emberek erre nagyon dühösek lettek. Az egész városból mindenki a Templomba rohant, erőszakkal megragadták Pált, kivonszolták onnan, a kapukat pedig azonnal bezárták.', 'A sok dühös ember meg akarta ölni Pált. Közben valaki szólt a római katonák parancsnokának, hogy egész Jeruzsálemben zűrzavar uralkodik.', 'A parancsnok erre azonnal hívta a tisztjeit és a katonáit, és ezekkel együtt oda rohant, ahol Pál volt. Amikor az emberek meglátták a parancsnokot és a katonákat, elengedték Pált, és nem verték tovább.', 'A parancsnok odament Pálhoz, elfogta, és megparancsolta a katonáinak, hogy kötözzék meg két lánccal. Ezután megkérdezte az emberektől, hogy kicsoda ez a Pál, és mi rosszat tett.', 'De a sok ember össze-vissza kiabált, és a parancsnok a nagy zűrzavarban nem tudta kideríteni, hogy igazában mi is történt. Ezért megparancsolta, hogy Pált vigyék fel a várba.', 'Amikor a lépcsőkhöz értek, a katonák felvették Pált, és úgy vitték fel a lépcsőn.', 'Így védték meg a dühös tömegtől, amely jött utána, és folyton azt kiáltozta: „Öld meg! Öld meg!”', 'Amikor már éppen be akarták vinni a várba, Pál így szólt a parancsnoknak „Megengeded, hogy mondjak valamit?” Az így válaszolt: „Tudsz görögül?!', 'Hát nem te vagy az az egyiptomi férfi, aki nemrég lázadást szított, és négyezer gyilkost vezetett a pusztába?”', 'Pál így válaszolt: „Nem, én zsidó vagyok. Tarzuszból, a híres cilíciai városból származom. De kérlek, engedd meg, hogy valamit mondjak az embereknek!”', 'Amikor a parancsnok megengedte, Pál megállt a lépcsőn, és intett az embereknek. Erre mindenki lecsendesedett, Pál pedig héberül szólalt meg. Ezt mondta:'], ['„Testvérek és népünk vezetői, hallgassatok meg! Hadd védekezzem előttetek!”', 'Amikor az emberek meghallották, hogy az ő nyelvükön beszél, egészen lecsendesedtek. Pál ekkor így folytatta:', '„Én magam is zsidó vagyok. A cilíciai Tarzuszban születtem, de Jeruzsálemben nevelkedtem. Gamáliél tanítványa voltam, aki gondosan megtanított mindenre atyáink Törvénye szerint. Ugyanúgy szenvedélyesen lelkesedtem Istenért, mint most ti,', 'és üldöztem azokat, akik az Úr Útját követték. Elfogtam, és börtönbe zártam őket, és voltak akiket meg is öltek közülük, férfiakat és nőket is.', 'A főpap és az idősebb vezetők tanácsa bizonyíthatja, hogy ez így történt. Tőlük kaptam azokat a leveleket is, amelyek damaszkuszi testvéreinkhez szóltak. Én magam azért mentem Damaszkuszba ezekkel a levelekkel, hogy ott is elfogjam Jézus tanítványait. Megkötözve akartam visszavinni őket Jeruzsálembe, hogy börtönbe kerüljenek, és megbüntessék őket.”', '„De útban Damaszkusz felé valami történt velem. Körülbelül dél lehetett. Már közeledtem Damaszkusz városához, amikor hirtelen vakító fényesség vett körül, amely az égből világított rám.', 'Leestem a földre, és egy hangot hallottam. Azt mondta: ‘Saul, Saul, miért üldözöl engem?’', 'Erre én megkérdeztem: ‘Ki vagy te, Uram?’ Ő így válaszolt: ‘Én vagyok a názáreti Jézus, akit te üldözöl.’', 'Akik velem voltak, látták a fényességet, de a hangot, amely hozzám szólt, nem hallották.', 'Ekkor én megkérdeztem: ‘Mit tegyek, Uram?’ Az Úr pedig azt mondta nekem: ‘Kelj fel, és menj be Damaszkuszba! Ott majd megmondják neked mindazt, amit az én tervem szerint tenned kell.’', 'Mivel a nagy fényességtől megvakultam, a társaim kézen fogva vezettek be Damaszkuszba.', 'Élt abban a városban egy Anániás nevű zsidó, aki hűségesen megtartotta a Törvény parancsait, és akit minden damaszkuszi zsidó tisztelt.', 'Ez odajött hozzám, megállt mellettem, és azt mondta: ‘Saul, testvérem, kapd vissza a látásodat!’ Abban a pillanatban valóban megláttam őt.', 'Anániás így folytatta: ‘Ősapáink Istene kiválasztott téged, hogy megtudd, mi a terve veled, és hogy meglásd az Igazságost (Jézust), és halld meg, amit neked mond.', 'Mert róla fogsz tanúskodni: el kell mondanod minden embernek, amit láttál és hallottál.', 'Most pedig ne várj tovább! Kelj fel, merítkezz be, mosd le a bűneidet, és hívd segítségül az Úr Jézus nevét!’', 'Később visszajöttem Jeruzsálembe, és amikor a Templomban imádkoztam, látomást láttam.', 'Jézust láttam, aki azt mondta nekem: ‘Siess, menj el Jeruzsálemből hamar, mert itt nem hiszik el, amit rólam mondasz!’', 'Én így feleltem: ‘Uram, ezek az emberek tudják, hogy én egyik zsinagógától a másikhoz mentem, elfogtam, börtönbe zártam és megvertem azokat, akik benned hisznek!', 'Amikor Istvánt megölték, aki rólad beszélt az embereknek, én is ott álltam, és helyeseltem, hogy megöljék. Sőt, őriztem is azoknak a ruháit, akik megölték Istvánt.’', 'Erre Jézus azt mondta: ‘Most indulj el! A nem zsidó népekhez küldelek, messzire.’”', 'Az összegyűlt emberek eddig csendben hallgatták Pált, de mikor ezt mondta, elkezdtek kiabálni: „Öld meg! Öld meg! Az ilyen embernek nem szabad élnie!”', 'Felsőruháikat eldobálták, ordítoztak, és port szórtak a levegőbe.', 'A parancsnok erre mondta a katonáknak, hogy Pált vigyék be a várba, és korbáccsal verjék meg. Azt akarta, hogy Pál mondja meg, miért kiabáltak rá az emberek ilyen haragosan.', 'Amikor Pált megkötözték, hogy előkészítsék a megkorbácsoláshoz, ezt kérdezte az ott álló századostól: „Szabad-e nektek megkorbácsolni egy római állampolgárt, amíg el nem ítélik?”', 'Erre a százados elment a parancsnokhoz, és azt mondta neki: „Vigyázz, mit csinálsz, mert ez az ember római állampolgár!”', 'A parancsnok ekkor Pálhoz sietett, és megkérdezte: „Mondd, te igazán római állampolgár vagy?” „Az vagyok”—mondta Pál.', 'A parancsnok erre így felelt: „Én sokat fizettem azért, hogy római polgár lehessek.” „Én pedig már római polgárnak születtem”—felelte Pál.', 'Erre azok, akik meg akarták verni, azonnal elmentek. A parancsnok is megijedt, amikor megtudta, hogy Pál római állampolgár, és ő mégis megkötöztette.', 'A parancsnok pontosan meg akarta tudni, mivel vádolják Pált a zsidók. Ezért másnap összehívta a főpapokat és az egész Főtanácsot. Pált pedig eléjük állította, miután levette róla a láncokat.'], ['Pál a Főtanácsra nézett és beszélni kezdett: „Testvéreim, én mind e mai napig tiszta lelkiismerettel éltem Isten előtt.”', 'Erre Anániás főpap megparancsolta azoknak, akik Pál mellett álltak, hogy üssék szájon.', 'Pál erre így szólt Anániáshoz: „Isten fog téged megverni, te fehérre festett piszkos fal! Azért ülsz ott, hogy a Törvény szerint ítélkezz fölöttem, és a Törvény ellenére mégis megparancsolod, hogy engem üssenek meg?!”', 'Akik mellette álltak, így szóltak Pálhoz: „Hogy mersz így beszélni Isten főpapjával?!”', 'Pál így felelt: „Testvéreim, nem tudtam, hogy ő a főpap. Mert meg van írva: ‘Ne mondj rosszat néped vezetőjéről!’”', 'Amikor Pál látta, hogy a Főtanács egy része szadduceusokból, a másik része farizeusokból áll, felkiáltott: „Testvérek, én is farizeus vagyok, sőt már apám is az volt! Most is azért állok a bíróság előtt, mert hiszek abban, hogy a halottak fel fognak támadni.”', 'Amikor ezt mondta, a farizeusok és a szadduceusok vitatkozni kezdtek egymással, és a gyűlés két csoportra szakadt.', 'A szadduceusok ugyanis nem hiszik, hogy a halottak fel fognak támadni. Nem hiszik, hogy vannak angyalok, vagy szellemek. A farizeusok azonban hisznek ezekben.', 'Erre nagy zűrzavar és kiabálás támadt. Majd a farizeusok csoportjából felállt néhány törvény-tanító, és szenvedélyesen így érveltek: „Semmi rosszat nem látunk ebben az emberben. Lehet, hogy egy angyal vagy szellem szólt hozzá.”', 'A vitatkozás annyira elvadult, hogy a parancsnok már attól félt, hogy Pált széttépik. Ezért megparancsolta a katonáknak, hogy menjenek le, Pált szabadítsák ki a vitatkozók közül, és vigyék vissza a várba.', 'Azon az éjszakán az Úr megállt Pál előtt, és azt mondta neki: „Légy bátor! Mert ahogyan Jeruzsálemben beszéltél, úgy kell Rómában is beszélned rólam.”', 'Másnap a zsidók közül negyvenen összegyűltek, és azt tervezték, hogy meggyilkolják Pált.', 'Megfogadták, hogy addig sem nem esznek, sem nem isznak, amíg ez nem sikerül.', 'Elmentek a főpapokhoz és a nép idős vezetőihez, és azt mondták: „Megfogadtuk, hogy addig nem eszünk semmit, amíg Pált meg nem öljük.', 'Ezért most a Főtanáccsal együtt kérjétek meg a parancsnokot, hogy küldje le hozzátok Pált, mintha még kérdezni szeretnétek tőle valamit. Mi pedig várni fogunk rá, és megöljük, mielőtt ideérne.”', 'Pál unokaöccse azonban meghallotta ezt a tervet, elment a várba, és elmondta Pálnak.', 'Pál ekkor magához hívta az egyik századost, és azt mondta neki: „Vidd el ezt a fiatalembert a parancsnokhoz, mert valami üzenetet hozott!”', 'A százados el is vitte a fiút a parancsnokhoz, és így szólt hozzá: „Az a Pál nevű fogoly hívatott, és megkért, hogy hozzam ide ezt a fiatalembert, mert mondani akar neked valamit.”', 'A parancsnok ekkor kézen fogta a fiút, különvonult vele, és megkérdezte tőle: „Mit akarsz nekem mondani?”', 'A fiú így válaszolt: „A zsidók megegyeztek, hogy megkérnek, küldd le Pált holnap a Főtanács elé, mintha még valamit kérdezni akarnának tőle.', 'De te ne higgy nekik, mert több, mint negyvenen állnak lesben, hogy útközben meggyilkolják Pált. Ezek megfogadták, hogy addig nem esznek, nem isznak, amíg meg nem ölik. Már készen állnak, és csak a te engedélyedet várják.”', 'A parancsnok ekkor elküldte a fiút. Azt mondta neki: „Senkinek se szólj, hogy ezt elmondtad nekem!”', 'Azután magához hívatott két századost, és azt mondta nekik: „Készítsetek fel kétszáz katonát, hetven lovast és kétszáz lándzsást, és ma este kilenc órakor induljatok útnak Cézáreába.', 'Adjatok lovakat Pálnak, hogy ő is lovagoljon, és juttassátok el épségben Félix kormányzóhoz!”', 'A parancsnok levelet is írt Félixnek, amely így szólt:', '„Klaudiusz Liziász üdvözlettel a nagyra becsült Félix kormányzónak.', 'Ezt az embert a zsidók elfogták, és meg akarták ölni, de én katonáimmal kiszabadítottam, mert megtudtam, hogy római állampolgár.', 'Tudni akartam, mivel vádolják, ezért levittem őt a Főtanácsuk elé.', 'Kiderült, hogy csak a saját törvényükkel kapcsolatban vádolják, és nincs ellene semmi olyan vád, amely alapján halált, vagy börtönt érdemelne.', 'Amikor megtudtam, hogy titokban meg akarják ölni, azonnal elküldtem őt hozzád. Vádlóinak pedig megparancsoltam, hogy mondják el neked, amivel ezt az embert vádolni akarják.”', 'A katonák a parancs szerint még azon az éjszakán elvitték Pált Antipatriszba.', 'Másnap a lovas katonák továbbmentek vele, a többiek pedig visszatértek Jeruzsálembe.', 'Amikor a lovas csapat megérkezett Cézáreába, átadták a levelet a kormányzónak, és Pált is elébe vezették.', 'A helytartó elolvasta a levelet, és megkérdezte Páltól, hogy melyik tartományból való. Amikor megtudta, hogy Ciliciából,', 'azt mondta neki: „Majd meghallgatlak, amikor a vádlóid is megérkeznek.” Megparancsolta, hogy Pált a Heródes palotájában őrizzék.'], ['Öt nappal később Anániás főpap néhány idős zsidó vezetővel együtt lement Cézáreába. Magukkal vittek egy Tertullusz nevű ügyvédet, hogy ő mondja el a kormányzó előtt, mivel vádolják Pált.', 'Amikor Pált elővezették, Tertullusz elkezdte vádbeszédét: „Nagyra becsült Félix, neked köszönjük, hogy hosszú ideje békében élünk. Bölcsességeddel sok fontos változást hoztál országunkban.', 'Ezt minden körülmények között és mindenhol nagy hálával ismerjük el.', 'De hogy ne raboljuk tovább az idődet, most arra kérünk, hallgasd meg rövid beszédünket!', 'Ez az ember (Pál) nagy bajkeverő, aki az egész világon zűrzavart kelt a zsidók között. Ő a názáretiek csoportjának vezetője.', 'Még a Templomot is be akarta mocskolni, de ebben megakadályoztuk. Ha kikérdezed, te is meggyőződhetsz azokról a dolgokról, amelyekkel vádoljuk.”„és meg akartuk ítélni a saját Törvényünk szerint,', 'de Liziász parancsnok közbelépett, és erőszakkal kivette a kezünkből.', 'Liziász azt parancsolta, hogy akik vádolni akarják, jöjjenek eléd.”', 'A többi zsidó vezető is bizonygatta, hogy Tertullusz mindenben igazat mondott.', 'Amikor a helytartó intett, hogy most Pál következik, ő így válaszolt: „Félix kormányzó! Tudom, hogy hosszú évek óta vagy már ennek a népnek a bírája, ezért örömmel védekezem előtted a magam dolgában.', 'Megtudhatod, hogy csak tizenkét nappal ezelőtt mentem fel Jeruzsálembe, hogy ott Istent imádjam.', 'Ezalatt nem láttak engem sem a Templomban, sem a zsinagógában, vagy bárhol a városban, hogy vitatkoztam volna, vagy zűrzavart keltettem volna a nép között.', 'Azt sem tudják bebizonyítani, amivel most vádolnak.', 'Azt elismerem, hogy atyáink Istenét olyan módon tisztelem, ahogyan Jézus útjának követői. Akik engem vádolnak, azt gondolják, hogy ez nem helyes. Én azonban hiszek mindabban, ami Mózes Törvényében és a próféták könyveiben meg van írva.', 'Ugyanazt várom és remélem, mint az én vádolóim, hogy Isten egy napon feltámasztja majd mind az igazakat, mind a gonoszokat.', 'Ezért teljes erővel arra törekszem, hogy a lelkiismeretem mindig tiszta legyen Isten és az emberek előtt.', 'Sok évig távol voltam Jeruzsálemtől, de most visszajöttem népemhez, hogy pénzadományt hozzak a szegényeknek, és áldozatokat mutassak be.', 'A tisztulási szertartás közben talált rám a Templomban néhány ázsiai zsidó, de nem volt körülöttem sok ember, és nem okoztam semmi zűrzavart.', 'Ezeknek az ázsiai zsidóknak kellett volna ide jönniük, és Félix, előtted kellett volna elmondaniuk, hogy mivel vádolnak engem.', 'Vagy mondják el ezek, akik Jeruzsálemből jöttek, hogy mi rosszat találtak bennem, amikor a Főtanács előtt álltam.', 'Csak azért az egy dologért vádolhatnak, amit akkor kiáltottam, amikor előttük álltam: „azért vádoltok ma, mert hiszek a halottak feltámadásában.”', 'Ekkor Félix kormányzó, aki már korábban is jól ismerte a Jézus Útjának követőit, így szólt: „Majd amikor eljön Liziász, a parancsnok, akkor döntök az ügyedben.” Ezzel befejezte a vádlók és Pál meghallgatását.', 'A századosnak megparancsolta, hogy őrizzék Pált, de ne túl szigorúan, a barátainak pedig engedjék meg, hogy behozzák a börtönbe, amire Pálnak szüksége van.', 'Néhány nap múlva Félix kormányzó újra eljött a feleségével, Druzillával együtt, aki zsidó volt. Félix parancsolta, hogy hozzák elé Pált, és meghallgatta, amit a Krisztus Jézusban való hitről mondott.', 'De amikor Pál az Isten akarata szerint való életről, a magunk megfegyelmezéséről, és a közeledő ítéletről kezdett beszélni, Félix megijedt, és azt mondta: „Most menj el, de ha ráérek, majd újra hívlak.”', 'Félix remélte, hogy titokban pénzt kap Páltól, hogy engedje őt szabadon. Ezért gyakran hívatta, és beszélgetett vele.', 'Két év telt el így. Azután Porciusz Fesztusz lett az új kormányzó Félix helyett. Pált azonban Félix nem engedte szabadon, mert a zsidóknak akart a kedvében járni.'], ['Az új kormányzó, Fesztusz meg is érkezett az országba. Három nap múlva felment Cézáreából Jeruzsálembe.', 'Itt a főpapok és a többi zsidó vezetők elmondták neki, hogy mivel vádolják Pált.', 'Arra is megkérték Fesztuszt, hogy a kedvükért küldje el Pált Jeruzsálembe. Azt tervezték ugyanis, hogy útközben majd megölik.', 'Fesztusz erre azt felelte, hogy Pált Cézáreában tartják fogva, és hamarosan ő maga is odautazik.', 'Azt javasolta a zsidó vezetőknek, hogy vele együtt menjenek Cezáreába, és ott mondják el, mivel vádolják Pált.', 'Miután nyolc-tíz napot Jeruzsálemben töltött, Fesztusz visszament Cézáreába. A megérkezése utáni napon beült a bírói székbe, és maga elé hívatta Pált.', 'Amikor Pál megjött, a jeruzsálemi zsidók körülállták, és sok mindennel vádolták, de egyiket sem tudták bizonyítani.', 'Pál így védekezett: „Semmi rosszat nem tettem, sem a zsidók Törvénye, sem a Templom, sem a császár ellen.”', 'Fesztusz azonban a zsidók kedvében akart járni, ezért megkérdezte Pált: „Akarsz-e Jeruzsálembe menni, hogy ott mondjak ítéletet ezekben a dolgokban?”', 'Pál így válaszolt: „A császár bírósága előtt állok, és itt kellene ítélkezni fölöttem! Semmi rosszat nem tettem a zsidók ellen. Ezt te is tudod, Fesztusz!', 'Ha valami rosszat tettem, és a törvény szerint ezért meg kell halnom, akkor nem akarom elkerülni a halálbüntetést. De ha nem igaz, amivel ezek az emberek vádolnak, akkor engem senki nem adhat oda nekik. Azt akarom, hogy a császár ítéljen az ügyemben. Ehhez jogom van!”', 'Miután Fesztusz megbeszélte a tanácsadóival a dolgot, így válaszolt: „Mivel azt akarod, hogy a császár ítéljen az ügyedben, ezért hozzá foglak küldeni.”', 'Néhány nappal később Cézáreába érkezett Agrippa király és Berenike, hogy üdvözöljék Fesztuszt.', 'Amikor már több napja ott voltak, Fesztusz így beszélt a királynak Pálról: „Van itt egy fogoly, akit még Félix hagyott a börtönben.', 'Amikor Jeruzsálembe mentem, a főpapok és a zsidó vezetők azt mondták erről az emberről, hogy sok rosszat tett, és azt akarták, hogy ítéljem halálra.', 'Mondtam nekik, hogy a rómaiak addig nem adnak át egy vádlottat másoknak, hogy elítéljék, amíg a vádló és a vádlott nem állnak szemtől szemben a bíróság előtt. A vádlottnak, meg kell engedni, hogy védekezzen a vád ellen.', 'Amikor idejöttek velem a jeruzsálemi zsidó vezetők, nem vártam sokáig, hanem már másnap a bírói székbe ültem, és behívattam a vádlottat, ezt a Pált.', 'Azután a jeruzsálemiek elmondták, mivel vádolják. De semmi olyat nem mondtak, amire gondoltam.', 'Csak a saját vallásukról vitatkoztak Pállal, meg egy bizonyos Jézus nevű emberről, aki már meghalt. Pál viszont azt állította, hogy ez a Jézus él.', 'Mivel nem tudtam, eldönteni ezt a vitát, megkérdeztem Pált, a vádlottat, hogy akar-e Jeruzsálembe menni, hogy ott tárgyaljuk meg az ügyét.', 'De ő nem akart, hanem azt kérte, hogy a császár legyen a bíró ebben az ügyben. Ezért úgy döntöttem, hogy továbbra is itt őrizzék, amíg majd Rómába küldöm a császárhoz.”', 'Agrippa király ezt válaszolta: „Fesztusz, én is szeretném meghallgatni azt az embert.” Fesztusz így felelt: „Holnap meghallgathatod.”', 'Másnap Agrippa és Bereniké díszes ruhába öltözve újra eljöttek. A katonai és városi vezetőkkel együtt bevonultak egy nagy terembe. Fesztusz parancsára Pált is előhozták.', 'Ekkor Fesztusz így kezdte: „Agrippa király és ti mindannyian! Itt látjátok azt az embert (Pált), akit a zsidók vezetői vádoltak előttem Jeruzsálemben is, meg itt is. Azt kiabálták, hogy Pálnak meg kell halnia.', 'Én viszont megállapítottam, hogy semmi olyat nem tett, amiért halálbüntetést érdemelne. Mivel azonban Pál a császárhoz akart menni, hogy ő ítéljen felette, elhatároztam, hogy el is küldöm hozzá.', 'Azonban nem tudom, hogy mit írjak róla a császárnak. Ezért elétek állítom, elsősorban pedig eléd, Agrippa király. Azt remélem, hogy kikérdezitek, és ezután a vizsgálat után meg tudom írni, miért is kell a császárhoz küldenem.', 'Hiszen nincs értelme odaküldeni ezt az embert, ha nem tudjuk megírni, mivel vádolják.”'], ['Agrippa ekkor így szólt Pálhoz: „Most elmondhatod, mivel védekezel.” Pál ekkor kinyújtotta a karját, és belekezdett védőbeszédébe:', '„Agrippa király, szerencsésnek tartom magamat, amiért ma előtted védekezhetek. Válaszolni fogok azokra, amikkel a zsidók vezetői vádolnak.', 'Tudom, hogy te jól ismered a zsidó szokásokat, és a vitás kérdéseket. Ezért kérlek, hallgass meg türelemmel!', 'Minden zsidó tudja, hogyan éltem gyermekkoromtól fogva a saját városomban és Jeruzsálemben.', 'Régóta ismernek, ezért ha akarják, bizonyíthatják, hogy én a zsidó vallás legszigorúbb csoportjának voltam a tagja. A farizeusokközé tartoztam.', 'Most is azért állok itt, és azért vádolnak engem, mert hiszek abban, amit Isten igért őseinknek, és várom annak beteljesülését.', 'Ugyanezt várja népünk tizenkét törzse is. Azt remélik, hogy el is érik ezt, azzal, hogy éjjel-nappal buzgón szolgálják Istent. Ezért a reménységért vádolnak engem a zsidók, ó, király!', 'Miért nem tudjátok elhinni, hogy Isten feltámasztja a halottakat?', 'Amikor még farizeus voltam, én is azt gondoltam, hogy amit csak tudok, mindent meg kell tennem a názáreti Jézus neve ellen.', 'Jeruzsálemben valóban sok mindent tettem a Jézusban hívő zsidók ellen. A főpapoktól engedélyt kaptam, hogy ezek közül sokat börtönbe zárjak, és arra szavaztam, hogy ítéljék halálra őket.', 'A zsinagógákban is gyakran megbüntettem ezeket a hívőket, és próbáltam őket arra kényszeríteni, hogy gonosz dolgokat mondjanak Jézusról. Annyira haragudtam rájuk, hogy más városokba is elmentem, hogy ott is üldözzem őket.”', '„Egy ilyen alkalommal éppen úton voltam Damaszkusz felé, ahová a jeruzsálemi főpapok küldtek.', 'Egyszer csak dél tájban, a mennyből a napnál is fényesebb világosság ragyogott rám, és körülvett engem meg a kísérőimet.', 'Mindannyian leestünk a földre, én pedig hallottam, hogy valaki így szólt hozzám héber nyelven: ‘Saul, Saul, miért üldözöl engem? Ezzel csak magadnak okozol fájdalmat!’', 'Erre én megkérdeztem: ‘Ki vagy te, Uram?’ Az Úr így válaszolt: ‘Én vagyok Jézus, akit üldözöl.', 'De most állj fel! Azért jöttem hozzád, mert kiválasztottalak, hogy a szolgám legyél. Azt akarom, hogy mondd el az embereknek, amit ma láttál, és amit majd ezután mutatok meg neked.', 'Megvédelek téged a saját népedtől és a nem zsidóktól is, akikhez küldelek.', 'Azért küldelek hozzájuk, hogy nyisd meg a szemüket, hozd ki őket a sötétségből a világosságra, a Sátán hatalmából Istenhez. Akkor Isten megbocsátja a bűneiket, és megkapják a helyüket azok között, akik a bennem való hitük által Isten szent népévé lettek.’”', '„Agrippa király, miután láttam ezt a mennyei látomást, engedelmeskedtem.', 'Először Damaszkuszban, majd Jeruzsálemben és egész Júdeában mindenhol hirdettem a zsidóknak és nem zsidóknak egyaránt, hogy változtassák meg a gondolkodásukat és az életüket. Sürgettem őket, hogy forduljanak Istenhez. Bíztattam őket, hogy éljenek úgy, hogy a tetteik bizonyítsák a szívük megváltozását.', 'Ezért fogtak el engem a zsidók, amikor a Templomban voltam, és ezért akartak megölni.', 'Isten azonban mind a mai napig megsegített. Ezért állok itt ma is előttetek, és tanúskodom ezekről a dolgokról mindenkinek, közönséges embereknek és hatalmasoknak egyaránt. Csak ugyanazt mondom, amit már Mózes és a próféták is előre megmondtak, hogy meg fog történni.', 'Megmondták, hogy a Krisztusnak szenvednie kell, és ő lesz az első, aki feltámad a halottak közül. Azt is megmondták, hogy a Krisztus hoz majd világosságot a zsidóknak és a nem zsidóknak is.”', 'Amikor Pál ezt mondta a saját védelmében, Fesztusz hangosan felkiáltott: „Pál, te megőrültél! A sok tanulás megzavarta az eszedet.”', '„Nem vagyok őrült, tisztelt Fesztusz, hiszen amit mondok, igaz, és mindezt komolyan gondolom” — válaszolta Pál.', '„Agrippa király tudja, miről van szó, előtte nyíltan beszélhetek. Biztos vagyok benne, hogy ő mindezeket ismeri, hiszen nem titokban történtek ezek a dolgok.', 'Agrippa király, hiszel-e abban, amit a próféták írtak? Tudom, hogy hiszel.”', 'Ekkor Agrippa így szólt Pálhoz: „még egy kis erőfeszítés, és engem is rábeszélsz, hogy keresztény legyek.”', 'Pál így felelt: „Nem az számít, hogy kis, vagy nagy erőfeszítéssel, de arra kérem Istent, hogy te is, Agrippa király, meg mind a többiek is, akik ma hallgattok engem legyetek hozzám hasonlóak, ezeket a láncokat kivéve.”', 'Ekkor Agrippa király, Fesztusz, a helytartó, Bereniké és a többiek is mind felálltak, és kimentek a teremből.', 'Közben beszélgettek maguk között: „Ez az ember semmi olyat nem tett, amivel halálbüntetést vagy börtönt érdemelne.”', 'Agrippa így szólt Fesztuszhoz: „Akár szabadon is engedhetnénk ezt a Pált, ha nem mondta volna, hogy a császárhoz akar menni.”'], ['Miután úgy határoztak, hogy hajón küldenek bennünket Itáliába (Rómába), Pált a többi fogollyal együtt átadták egy Juliusz nevű századosnak, aki a császári hadseregben szolgált.', 'Adramittiumban felszálltunk egy hajóra, és elindultunk. Ez a hajó Ázsia kikötői felé tartott. Velünk utazott a macedón Arisztarkhosz is, aki Thesszalonikából jött.', 'Másnap kikötöttünk Szidónban. Juliusz nagyon jóindulatú volt Pálhoz, és megengedte neki, hogy meglátogassa Szidónban lakó barátait. Azok pedig ellátták Pált mindennel, amire szüksége volt.', 'Szidónból továbbindultunk, és mivel a szél szembe fújt, Ciprus partjai mentén hajóztunk el.', 'Ezután Cilicia és Pamfilia mellett haladtunk el, majd a líciai Mira kikötőjébe érkeztünk.', 'Itt a százados talált egy Itáliába tartó alexandriai hajót, amelyre átszállított bennünket.', 'Több napig tartó lassú hajózás után nagy nehezen eljutottunk Knidoszig, de olyan erős szél fújt velünk szemben, hogy abba az irányba nem mehettünk tovább. Ezért Kréta szigete felé fordultunk. Szalmóné mellett elmentünk, és Kréta déli partja mentén hajóztunk, ahol nem ért bennünket az erős szél.', 'Nehezen haladtunk, majd befutottunk egy Szépkikötő nevű helyre, amely nem volt messze Lázea városától.', 'Itt sokáig horgonyoztunk. Ezzel időt vesztettünk, és már veszélyes volt továbbmenni, hiszen a zsidó böjt ideje is elmúlt. Ezért Pál figyelmeztette a hajósokat:', '„Emberek, úgy látom, hogy ez az utazás sok bajjal fog járni! Az egész hajó, és mindaz, ami rajta van, el fog veszni. Sőt, az életünk is veszélyben van.”', 'De a hajó tulajdonosa és a kapitány tovább akartak menni, és nem hittek Pálnak. Juliusz, a százados pedig inkább hallgatott a kapitányra és a hajó tulajdonosára, mint Pálra.', 'Mivel ez a kikötő nem volt alkalmas arra, hogy ott töltsük el az egész telet, a többség úgy döntött, hogy hajózzunk tovább, próbáljunk meg elérni Főnixbe, és ott várjuk ki a tél végét. Főnix városa Kréta szigetén van, és a kikötője délnyugatra és északnyugatra is nyitott.', 'Amikor enyhe déli szél támadt, úgy gondolták, hogy ez az a szél, amire számítottak. Ezért felhúzták a horgonyt, és Kréta partja mellett hajóztunk tovább.', 'De hamarosan viharos szél támadt a sziget felől,', 'és elsodorta a hajót. Ezt a szelet „Északkeleti”-nek nevezik. Mivel a széllel szemben a hajó nem tudott tovább haladni, engedtük, hogy a vihar vigye, amerre akarja.', 'Azután egy kis sziget, Kauda partja mellett hajóztunk, ahol nem ért bennünket a szél. Ekkor nagy nehezen biztonságba helyeztük a mentőcsónakot:', 'az emberek felhúzták a hajó fedélzetére, majd kötelekkel átkötötték a hajót. Azután, mivel attól féltek, hogy Szirtisz homokpadjaiba ütközünk, behúzták a vitorlát, és hagyták, hogy a vihar sodorja a hajót.', 'A viharos tenger olyan erősen dobálta a hajót, hogy másnap elkezdték a vízbe szórni a rakományt, amit szállított.', 'A következő napon a saját kezükkel dobálták ki a hajó felszerelését.', 'Mivel több napon keresztül nem láttuk sem a Napot, sem a csillagokat, és a vihar egyre erősebb lett, már nem is reméltük, hogy megmenekülünk.', 'Akkor már hosszú ideje senki nem evett semmit, Pál felállt, és azt mondta: „Emberek, mondtam nektek, hogy ne induljunk el Kréta szigetéről. Jobb lett vona, ha hallgattok rám, és akkor elkerülhettük volna ezt a bajt és veszteséget.', 'De most arra biztatlak benneteket, hogy ne féljetek, mert senki nem hal meg közülünk, csak a hajó fog elpusztulni.', 'Mert az elmúlt éjjel mellém állt egy angyal, akit Isten küldött hozzám. Ez az Isten az, akit én tisztelek, hozzá tartozom.', 'Az angyal azt mondta: ‘Ne félj, Pál! Mert neked a császár elé kell állnod, és a te kedvedért Isten megmenti azoknak az életét is, akik veled együtt hajóznak.’', 'Ezért szedjétek össze a bátorságotokat, férfiak! Mert én bízom Istenben, és tudom, hogy minden pontosan úgy lesz, ahogy megmondta.', 'Egy szigeten fogunk partot érni.”', 'Már a tizennegyedik éjszakát töltöttük az Adriai-tengeren, egyre csak hánykolódva, céltalanul. Éjfél körül a matrózok gyanították, hogy valamilyen szárazföld van a közelben.', 'Megmérték a víz mélységét, és látták, hogy körülbelül harminchét méter. Kis idő múlva újra megmérték, és ekkor már csak huszonnyolc méter volt.', 'Mivel attól féltek, hogy a sziklás parton zátonyra futunk, a matrózok négy horgonyt vetettek ki a hajó hátsó részéből, majd imádkoztak, hogy jöjjön a reggel.', 'Azután a matrózok leeresztették a tengerre a mentőcsónakot. Úgy tettek, mintha a hajó orrából akarnák a horgonyt kivetni, de igazában el akartak szökni a hajóról.', 'Pál figyelmeztette a századost és a többi katonákat: „Ha a matrózok nem maradnak a hajón, nem menekülhettek meg.”', 'Ezért a katonák elvágták a mentőcsónak köteleit, és hagyták, hogy a vízbe essen.', 'Mielőtt hajnalodni kezdett, Pál biztatott mindenkit, hogy egyen valamit. Azt mondta: „Ez már a tizennegyedik nap, hogy éhesen várakoztok, és semmit nem esztek.', 'Most kérlek benneteket, egyetek valamit, mert ez is kell az életben maradáshoz. Mind meg fogunk menekülni, senkinek nem lesz semmi baja.”', 'Miután ezt mondta, kenyeret vett elő, és mindannyiuk előtt hálát adott Istennek, azután megtörte, és enni kezdett.', 'Erre mindenki felbátorodott, és evett.', 'Összesen kétszázhetvenhatan voltunk a hajón.', 'Miután eleget ettünk, a tengerbe szórtuk a gabonát, hogy ezzel is könnyítsünk a hajón.', 'Amikor megvirradt, a matrózok látták a partot, de nem tudták, hová jutottunk. Észrevettek egy homokos partú öblöt, és elhatározták, hogy ha lehet, itt viszik partra a hajót.', 'Ezért elvágták a horgonyok köteleit, és a horgonyokat a tengerben hagyták. Meglazították a kormánylapátok tartóköteleit, és az első vitorlát a szél felé fordították. Így a hajó elindult a part felé, de', 'hamarosan ráfutott egy víz alatti homokpadra, és megfeneklett. A hajó orra belefúródott a homokba és meg se mozdult, a hátsó részét pedig darabokra tördelték a hullámok.', 'A katonák elhatározták, hogy minden rabot megölnek, nehogy valaki kiússzon, és megszökjön.', 'De Juliusz százados meg akarta menteni Pál életét, ezért nem engedte, hogy a katonák megöljék a foglyokat. Megparancsolta, hogy először azok ugorjanak a hajóból a tengerbe, akik tudnak úszni és igyekezzenek a partra.', 'A többiek meg deszkákba, vagy a széttört hajó darabjaiba kapaszkodjanak. Így azután a hajóról mindenki baj nélkül elérte a partot. Senki nem veszett el.'], ['Miután mindannyian kimenekültünk a vízből, megtudtuk, hogy Málta szigetén vagyunk.', 'Az ott lakó emberek nagyon kedvesek voltak hozzánk. Tüzet raktak, és mindannyiunkat befogadtak, mert esni kezdett az eső, és hideg volt.', 'Pál is fölszedett egy csomó ágat, és a tűzre dobta. Az ágak közül előbújt egy mérges kígyó és a kezébe harapott.', 'Amikor a szigeten lakók látták, hogy Pál kezén ott csüng a kígyó, azt mondták egymás között: „Ez az ember biztosan gyilkos lehet. A tengerből ugyan megmenekült, de az isteni igazság nem engedte, hogy éljen.”', 'Pál azonban lerázta magáról a kígyót a tűzbe, és semmi baja nem lett.', 'Az emberek arra számítottak, hogy Pál teste feldagad, vagy pedig hirtelen holtan esik össze. Hosszú ideig vártak, de semmi baja nem történt. Ezért mást gondoltak, és azt mondták, hogy Pál biztosan valami isten lehet.', 'Nem messze ettől a helytől volt a birtoka a sziget vezetőjének, Publiusznak, aki meghívott bennünket a házába. Ott három napon át nagy szeretettel látott bennünket vendégül.', 'Publiusz apja betegen feküdt, mert lázban és vérhasban szenvedett. Pál bement hozzá, imádkozott, rátette a kezét, és meggyógyította.', 'Miután ez történt, a szigetről a többi betegek is eljöttek Pálhoz, és meggyógyultak.', 'Sok ajándékot kaptunk tőlük. Így fejezték ki a tiszteletüket irántunk. Amikor ismét hajóra szálltunk, mindenfélét adtak, amire szükségünk volt.', 'Három hónappal később felszálltunk egy alexandriai hajóra, amely a szigeten várta, hogy elmúljon a tél. A hajó címere az alexandriai ikeristeneket ábrázolta.', 'Megérkeztünk Szirakuzába, és ott töltöttünk három napot.', 'Onnan továbbhajóztunk, és Régiumban kötöttünk ki. Másnap déli szél fújt, így tovább indultunk. Két nap alatt eljutottunk Puteoliba.', 'Itt találkoztunk néhány testvérrel, akik megkértek, hogy maradjunk velük hét napig. Végül megérkeztünk Rómába.', 'A római testvérek már hallottak rólunk, és elénk jöttek egészen az Appiusz piacáig és a Három Vendégfogadóig. Amikor Pál meglátta őket, hálát adott Istennek, és sokkal bátrabb lett.', 'Amikor megérkeztünk Rómába, Pálnak megengedték, hogy egyedül lakjon. Csak az a katona lakott vele, aki őrizte.', 'Három nappal később Pál magához hívta a Rómában lakó zsidók vezetőit. Amikor összegyűltek, így szólt hozzájuk: „Testvéreim, annak ellenére, hogy semmi rosszat nem tettem népünk vagy atyáink szokásai ellen, Jeruzsálemben mégis fogolyként adtak át a rómaiaknak.', 'Miután a rómaiak kihallgattak, szabadon akartak engedni, mert semmi halálbüntetést érdemlő bűnt nem találtak bennem.', 'De a zsidók nem akarták, hogy a rómaiak elengedjenek. Emiatt kénytelen voltam azt kérni, hogy a császár ítéljen az ügyemben. De nem azért tettem ezt, mintha valamivel vádolni akarnám népemet.', 'Ezért kértem, hogy jöjjetek hozzám, és beszélhessek veletek. Mert Izrael reménysége miatt viselem ezeket a láncokat.”', 'A zsidó vezetők erre azt mondták Pálnak: „Mi nem kaptunk rólad semmiféle levelet Júdeából, és az onnan jött testvérek sem hoztak híreket, és nem mondtak rosszat rólad.', 'Ezért szeretnénk most tőled hallani, hogyan gondolkozol, és mit hiszel. De azt tudjuk, hogy ezzel a csoporttal (Jézus tanítványaival) mindenhol ellenkeznek.”', 'Meg is egyeztek, hogy egy bizonyos napon újra visszajönnek. Azon a napon még többen eljöttek Pálhoz, ő pedig reggeltől estig magyarázott nekik, és tanította őket Isten királyi uralmáról. Mózes Törvénye és a próféták írásai alapján próbálta meggyőzni őket Jézusról.', 'Néhányan közülük elfogadták, hogy amit Pál mond, az igaz. A többiek azonban nem hittek.', 'Egymás között vitatkozva éppen el akartak menni, amikor Pál még valamit mondott nekik: „Milyen igaza volt a Szent Szellemnek, amikor Ézsaiás prófétán keresztül így szólt őseinkhez:', '‘Menj el ehhez a néphez, és mondd meg nekik: csak figyeltek, és figyeltek, de nem fogtok megérteni semmit, csak néztek, és néztek, de nem láttok meg semmit.', 'Mert kemény lett ennek a népnek a szíve, nehezen hallanak a fülükkel, és becsukták a szemüket. Azért történt így, hogy ne lássanak szemükkel, ne halljanak fülükkel, ne értsenek szívükkel, és így ne forduljanak hozzám, hogy meggyógyítsam őket. Ézs 6:9-10', 'Ezért tudjátok meg, hogy Isten a nem zsidóknak küldte el a szabadulás üzenetét, és ők bizony majd meg is hallgatják”', '(„Miután Pál ezt mondta, a zsidók elmentek, és nagy vita támadt közöttük.”)', 'Ezután Pál még két éven keresztül ott maradt abban a lakásban, aminek ő fizette a lakbérét, és szívesen látta mindazokat, akik meglátogatták.', 'Bátran beszélt nekik Isten királyi uralmáról, és tanított az Úr Jézusról. Senki nem akadályozta őt ebben.']], 'Romans': [['Üdvözlet Páltól, aki a Krisztus Jézus szolgája és elhívott apostol. Isten arra választott ki engem, hogy örömhírét elmondjam minden embernek.', 'Prófétái által Isten már előre megígérte azt, amiről az örömhír szól. Ez az ígéret a szent Írásokban található. Az örömhír Isten Fiáról szól, Jézus Krisztusról, a mi Urunkról.', 'Ő, az emberi természetét tekintve, Dávid családjából született,', 'de a Szent Szellem csodálatosan bebizonyította, hogy Jézus az Isten Fia, amikor őt a halálból feltámasztotta.', 'A mi Urunk, Jézus Krisztus által kaptam kegyelmet és apostoli megbízást, hogy az ő nevéért az összes nem zsidó népből származókat elvezessem a hitre és az engedelmességre.', 'Ti is ezek közül valók vagytok, akiket Isten arra hívott, hogy Jézus Krisztushoz tartozzatok.', 'Nektek írom ezt a levelet, akik Rómában laktok, akiket Isten szeret, és elhívott, hogy saját népévé legyetek. Isten, a mi Atyánk és az Úr Jézus Krisztus adjon nektek kegyelmet és békességet!', 'Először is hálát adok értetek Istenemnek Jézus Krisztus által, mert a ti hitetekről már az egész világon beszélnek.', 'Tanúm az Isten, hogy amikor csak imádkozom, mindig értetek is könyörgök. Én Istent szolgálom szellemben azzal, hogy a Fiáról szóló örömüzenetet mindenkinek elmondom.', 'Egyre csak azt kérem Istentől, hogy végre sikerüljön meglátogatni benneteket, ha ezt ő is akarja.', 'Nagyon szeretnék már találkozni veletek, hogy néhány szellemi ajándékot átadjak, és ezzel megerősítselek benneteket.', 'Helyesebben szólva, hogy ti is meg én is felbátorodjunk egymás hite által.', 'Testvéreim, szeretném ha tudnátok, hogy már sokszor meg akartalak látogatni benneteket, de mindeddig akadályokba ütköztem. Azért akartam hozzátok menni, hogy a munkámnak közöttetek is legyen valami eredménye, akárcsak a többi nem zsidó népek között.', 'Nem számít, hogy valaki kulturált vagy primitív, művelt vagy tanulatlan: én mindenkinek adósa vagyok.', 'Ezért hát kész vagyok nektek is, akik Rómában vagytok elmondani az örömhírt.', 'Nem szégyellem az örömhírt, mert az az Istennek hatalma, amellyel megmenti mindazokat, akik őbenne hisznek. Ezt az örömhírt Isten először a zsidóknak, azután a nem zsidó népeknek ajánlotta fel.', 'Az örömhír mutatja meg, hogyan teszi Isten a maga számára elfogadhatóvá az embert. Ez pedig kezdettől mindvégig az Istenben való hit által történik. Ahogyan az Írás mondja: „Akit a hite alapján Isten elfogad, az örökké élni fog.”', 'Megmutatkozik azonban Isten haragja a Mennyből azok miatt a gonosz és igazságtalan dolgok miatt, amiket az emberek elkövetnek, amikor gonoszságukkal letapossák az igazságot.', 'Igen, Isten megmutatja haragját, mert mindaz, amit Istenből megismerhetünk, világos, hiszen maga Isten mutatta meg mindenkinek.', 'Isten örök hatalmát és isteni természetét emberi szem nem láthatja. Ezeket mégis érzékelheti és megértheti mindenki, a világ teremtése óta, amikor Isten teremtményeit látja. Így tehát, nincs mentség azok számára,', 'akik felismerték Istent, de mégsem tisztelték őt Istenként, sem nem voltak hálásak iránta. Ezért gondolkodásuk értelmetlen lett, és ostoba szívük egyre jobban elsötétült.', 'Bár magukat bölcseknek tartották, bolondok lettek.', 'Az örökké élő Isten dicsőségét elhagyták, és helyette bálványokat imádtak, amik halandó emberekre, madarakra, négylábú állatokra és hüllőkre hasonlítottak.', 'Ezért Isten elhagyta őket, és engedte, hogy szívük gonosz vágyait kövessék: szexuális bűnökben éljenek, és egymás testével gonosz dolgokat műveljenek.', 'Az Istenről szóló igazságot hazugsággal cserélték fel. A Teremtő Isten helyett azokat imádták és szolgálták, amiket Isten teremtett. Pedig az imádat egyedül Istent illeti, aki örökké áldott legyen! Ámen.', 'Mivel az emberek ezt tették, Isten is átadta őket a saját szégyenletes kívánságaiknak. Az asszonyok felcserélték a férfiakkal való természetes szexuális kapcsolatot más nőkkel való természetellenes szexuális kapcsolatra.', 'Hasonlóképpen a férfiak is elhagyták az asszonyokkal való természetes szexuális kapcsolatot, és más férfiakat kívántak meg égető vágyakozással. Így azután a homoszexuális férfiak egymással követtek el szégyenletes dolgokat. Ezek az emberek a saját testükben kapták meg a büntetést, amit ezzel a természetellenes életmóddal megérdemeltek.', 'Ezek az emberek Istent nem tartották méltónak arra, hogy ismeretét megőrizzék. Ezért Isten is magukra hagyta őket. Engedte, hogy megromlott gondolkodásuk szerint olyan dolgokat tegyenek, amiket nem lenne szabad.', 'Mindenféle igazságtalanság, gonoszság, kapzsiság és rosszakarat tölti be őket. Tele vannak irigységgel, gyilkos szándékkal, veszekedéssel, alattomossággal, és mindig rosszat gondolnak a másikról,', 'pletykálnak és vádolják a másikat, Istent gyűlölik, gúnyolódnak, erőszakosak, dicsekvők, gonosz dolgokat találnak ki, szüleik iránt engedetlenek,', 'ostobák, nem tartják meg ígéreteiket, szeretet nélkül és könyörtelenül bánnak az emberekkel.', 'Jól ismerik Isten igazságos törvényét, és tudják, hogy akik ilyen dolgokat tesznek, méltók a halálra. Mégis folytatják ezeket a gonosz dolgokat, sőt helyeslésükkel bátorítják azokat, akik hasonlóan élnek.'], ['Ezért nincs mentség számodra, akárki is legyél, ha magadat bírónak képzeled, és mások felett ítélkezel. Mert ha másokat elítélsz, azzal magadra is ítéletet mondasz. Hiszen te magad is ugyanazokat a dolgokat teszed, amik miatt a másikat elítéled!', 'Igen, Isten valóban elítéli azokat, akik ilyen gonosz dolgokat tesznek, és tudjuk, hogy ez az ítélet igazságos.', 'De hogyan képzeled, hogy elkerülheted Isten ítéletét, ha elítéled azokat, akik ilyeneket tesznek, miközben te magad is ugyanúgy élsz?', 'Vagy talán semmibe veszed Isten gazdagon áradó jóságát, elnézését és nagy türelmét? Nem veszed észre, hogy jóságával arra az elhatározásra akar vezetni, hogy megváltoztasd a gondolkodásodat és az egész életed?!', 'Mivel azonban megmakacsoltad magad, és szíved nem akar megváltozni, Isten haragját gyűjtöd a magad számára. Ez pedig majd a Harag Napján mutatkozik meg, amikor Isten igazságos ítéleteit mindenki meglátja.', 'Isten ugyanis mindenkit a tettei szerint jutalmaz, vagy büntet meg.', 'Örök életet ad azoknak, akik kitartóan törekednek jót tenni, és ezzel a dicsőséget, tisztességet és a romolhatatlan életet keresik.', 'Akik viszont önző módon nem engedelmeskednek az igazságnak, sőt az igazságtalanságot szolgálják, azok Isten haragjával és búsulásával fognak találkozni.', 'Nyomorúság és szenvedés lesz a sorsa mindenkinek, aki gonosz dolgokat tesz. Ez lesz a sorsa először a zsidóknak, azután a többieknek is.', 'Akik viszont jót tesznek, azok dicsőséget, tisztességet és békességet nyernek. Ez lesz a sorsa először a zsidóknak, azután a többieknek is.', 'Isten ugyanis senkivel sem kivételez.', 'Akik nem ismerték Isten Törvényét, és úgy követtek el bűnt, azok úgy pusztulnak majd el, mint Törvényen kívüliek. Akik viszont a Törvény alatt éltek, és úgy vétkeztek, azokat maga a Törvény ítéli el.', 'Pusztán attól, hogy ismeri a Törvényt, még senki sem válik Isten számára elfogadhatóvá. Isten csak azt az embert tekinti elfogadhatónak, aki meg is teszi, amit a Törvény követel.', 'A nem zsidó népek, akik nem ismerik a Törvényt, ösztönösen mégis azt teszik, amit a Törvény megkövetel. Így, bár Törvényük nincs, ők maguk lesznek törvénnyé saját maguknak.', 'Ezzel azt mutatják, hogy a Törvény követelései szívükbe vannak írva. Hasonlóképpen van ez az érzéseikkel is. Néha úgy gondolják, hogy rossz, amit tettek, és emiatt bűntudatuk van. Máskor úgy gondolják, helyesen cselekedtek, és nem érzik magukat bűnösnek.', 'Mindezek a dolgok nyilvánvalóvá lesznek azon a Napon, amikor Isten meg fogja ítélni az emberek titkait Jézus Krisztus által. Ezt mondja az örömhír, amelyet én hirdetek ki az embereknek.', 'Mi a helyzet veled, aki zsidónak mondod magad? A Törvényben bízol, és Istennel dicsekszel,', 'hogy ismered akaratát, és képes vagy mindig a legjobbat választani, hiszen a Törvény megtanított rá.', 'Azt gondolod, hogy te vagy a vakok útmutatója, a sötétségben élők világossága,', 'a tudatlanok vezetője és a szellemileg kiskorúak tanítója, mivel a Törvényben tiéd a formába öntött ismeret és igazság.', 'Ha ezt gondolod, akkor miért nem tanulod meg magad is azt, amit másoknak tanítasz? Azt hirdeted: „ne lopj!”—és te magad mégis lopsz?!', 'Azt mondod: „ne légy házasságtörő!”, és közben mégis házasságtörést követsz el?! Utálod ugyan a bálványokat, és mégis lopsz a templomokból?!', 'Te, aki a Törvénnyel dicsekszel, miért hozol szégyent Istenre azzal, hogy nem engedelmeskedsz a Törvénynek?!', 'Ezért mondja az Írás: „Miattatok, a zsidók miatt szidják Isten nevét a nem zsidó népek.”', 'Az, hogy körül vagy metélve, az is csak akkor ér valamit, ha engedelmeskedsz a Törvénynek. De ha nem engedelmeskedsz, akkor hiába vagy körülmetélt, mégsem különbözöl semmiben azoktól, akik nincsenek körülmetélve.', 'A nem zsidó emberek nincsenek körülmetélve, de ha a Törvény igazságos rendelkezései szerint élnek, akkor Isten mégis úgy tekinti őket, mintha körülmetéltek lennének.', 'Te, miután zsidó vagy, ismered az írott Törvényt, és körül is vagy metélve. De ha vétkezel a Törvény ellen, akkor azok ítélnek el, akik ugyan nincsenek körülmetélve, mégis teljesítik a Törvényt.', 'Mert nem az az igazi zsidó, aki kívülről annak látszik. Nem az az igazi körülmetélés, ami a férfi testén történik.', 'Aki titokban, a szívében zsidó, az az igazi. A valódi körülmetélés pedig a szívben történik, a Szent Szellem által, nem pedig az írott Törvény parancsai szerint. Akinek a szíve van körülmetélve, az Istentől kap dicséretet, nem emberektől.'], ['Akkor mi az előnye a zsidóknak a többi népekkel szemben? Van-e valami értelme a körülmetélkedésnek?', 'Igen, a zsidók sok tekintetben különlegesek! A legfontosabb az, hogy Isten rájuk bízta a beszédeit.', 'És mi a helyzet, ha néhányan a zsidók közül hűtlenek lettek hozzá? Vajon emiatt Isten már nem fogja megtenni, amit ígért?', 'Dehogynem! Hiszen Isten még akkor is meg fogja tenni, amit mondott, ha az összes ember mind hazudik. Mert ezt mondja az Írás Istenről: „Igaznak bizonyulsz, abban amit mondasz, és győztes leszel, mikor vádolnak téged.” Zsolt 51:6', 'De mit válaszoljunk arra az ellenvetésre, hogy ezek szerint, ha valami rosszat teszünk, az még világosabban megmutatja, hogy Istennek igaza van? Vajon nem igazságtalan Isten, hogy mégis megbüntet? — kérdezhetné valaki, az emberi okoskodás szerint.', 'Nem, Isten semmi esetre sem igazságtalan! Hiszen akkor hogyan ítélkezhet az egész világ felett?', 'Erre azt mondhatná valaki: „Amikor hazudok, az tulajdonképpen Isten igazságát mutatja meg, és dicsőségét növeli. Akkor viszont miért ítél el engem?”', 'Ha ez igaz volna, akkor már azt is mondhatnánk: „Vétkezzünk csak nyugodtan, úgyis jó származik belőle!”—és valóban vannak, akik hamisan azzal vádolnak engem, hogy ezt tanítom. De akik ilyesmit mondanak, hazudnak. Az ilyen rágalmazók megérdemlik, hogy Isten elítélje őket!', 'Mi következik ebből? Talán mi, zsidók különbek vagyunk, mint a nem zsidók? Dehogyis! Hiszen éppen az előbb bizonyítottam be, hogy zsidók és nem zsidók egyformán a bűn hatalma alatt vannak.', 'Mert ezt mondja az Írás: „Nincs bűntelen ember, egyetlenegy sem.', 'Nincs senki, aki megértené, nincs, aki keresné Istent,', 'hiszen mindannyian elfordultak Istentől, és megromlottak. Nincs aki jót tenne, egyetlenegy sem!” Zsolt 14:1-3', '„Nyitott sírhoz hasonlít a torkuk, nyelvük megtévesztő hazugságot szól.” Zsolt 5:10 „Kígyóméreg van ajkukon.” Zsolt 140:4', '„Szájuk átkozódással és keserűséggel van tele.” Zsolt 10:7', '„Sietnek, hogy gyilkolhassanak.', 'Amerre csak mennek, mindenütt pusztulást és nyomorúságot okoznak.', 'A békesség útját nem ismerik.” Ézs 59:7-8', '„Nincs bennük istenfélelem és Isten iránti tisztelet.” Zsolt 36:2', 'Ezeket a dolgokat a Törvény azoknak mondja, akik a Törvény hatalma alatt élnek. Ezért a zsidók sem mentegetőzhetnek. Így azután kivétel nélkül mindenki, zsidó és nem zsidó egyaránt Isten ítélete alá kerül.', 'Miért? Mert senki sem képes arra, hogy a Törvény parancsainak teljesítésével Isten számára elfogadhatóvá legyen. Hiszen a Törvény csak rávilágít a bűneinkre, hogy világosan meglássuk és felismerjük azokat.', 'Isten azonban mégis képes arra, hogy a maga számára elfogadhatóvá tegye az embert a Törvény nélkül is. Nekünk meg is mutatta ezt az új utat, amelyről már a Törvény és a próféták is beszéltek.', 'Isten ugyanis mindenkit elfogad, aki Jézus Krisztusban hisz, attól függetlenül, hogy az az ember zsidó, vagy nem zsidó.', 'Hiszen minden ember vétkezett, és emiatt nem méltó arra, hogy Isten dicsőségében részesüljön.', 'Isten azonban kegyelemből teszi a maga számára elfogadhatóvá az embert. Ez Isten ajándéka, amit Jézus Krisztusban kaphatunk meg. Ezt jelenti a megmenekülés!', 'Isten azért küldte Jézust, hogy akik benne hisznek, azoknak a bűneit megbocsássa. Ez Jézus vére, vagyis a halála által lehetséges. Így mutatta meg Isten, hogy ő mindig igazságos. Igazságosságát mutatja az, hogy türelmes volt, és a múltban nem büntette meg az embereket bűneikért.', 'De az is igazságosságát bizonyítja, hogy a mi időnkben azokat, akik Jézus Krisztusban hisznek, elfogadja.', 'Ezek után dicsekedhetünk-e valamivel? Egyáltalán nem! És miért nem? Vajon az a törvény teszi lehetetlenné, amely a tetteken alapul? Nem, hanem a hit törvénye!', 'Miért? Mert Isten az embert az Istenben való hite által teszi elfogadhatóvá. Azok által a tettek által, amiket a Törvény megkövetel, ez egyáltalán nem lehetséges! Erről meg vagyok győződve!', 'Vagy talán Isten csak a zsidók Istene? Nem lehet egyúttal más népeké is? Bizony, ő a nem zsidó népeknek is Istene!', 'Hiszen csak egy Isten van. Ő az, aki a zsidókat a hitük által teszi elfogadhatóvá, a nem zsidókat pedig ugyancsak a hitükön keresztül.', 'Vajon érvénytelenné akarom-e tenni a Törvényt, amikor a hitet hangsúlyozom? Egyáltalán nem! Sőt, inkább megerősítem a Törvény érvényességét a hit által.'], ['Mit mondjunk arról, amit Ábrahám tapasztalt a hittel kapcsolatban? (Származásunk szerint ő volt a mi ősapánk.)', 'Ha Ábrahám a tettei alapján lett volna elfogadható Isten számára, akkor dicsekedhetne. De Isten előtt nincs mivel dicsekedjen!', 'Nézzük csak, mit mond erről az Írás: „Ábrahám hitt Istenben, Isten pedig elfogadta Ábrahám hitét. Így lett Ábrahám Isten számára elfogadható.”', 'Aki dolgozik, annak nem ajándékot adnak, hanem jogos fizetést kap a munkájáért.', 'De a tettei alapján senki nem lesz elfogadható Isten számára. Bíznia és hinnie kell Istenben, aki a bűnös embert a hite alapján fogadja el.', 'Ugyanerről beszélt már Dávid is, amikor boldognak mondja azt az embert, akit Isten a tetteitől függetlenül, a hite alapján fogad el:', '„Boldogok azok, akiknek Isten megbocsátotta, amikor a Törvény ellen vétkeztek, akiknek bűneit eltakarta!', 'Boldog ember, akinek bűneit nem tartja számon az Úr!” Zsolt 32:1-2', 'Vajon csak a körülmetéltek juthatnak el erre a boldog állapotra, vagy a körülmetéletlenek is? Ezt mondja erről az Írás: „Ábrahám hitt Istenben, aki ezért elfogadta Ábrahámot.”', 'De mikor történt ez? Körülmetélkedése előtt, vagy után? Bizony, még az előtt!', 'A körülmetélés jelét Ábrahám éppen annak bizonyítékául kapta, hogy őt körülmetéletlen állapotában, hite alapján Isten elfogadhatónak tekintette. Így ősapjává lett minden olyan hívőnek is, aki nincs körülmetélve, és így Isten ezeket is elfogadja.', 'Ugyanakkor Ábrahám azoknak a hívőknek is ősapja, akik körül vannak metélve. Azonban nem a körülmetélés miatt számít ősapjuknak, hanem csak akkor, ha ezek az emberek is ugyanúgy hisznek Istenben, mint ahogy Ábrahám hitt, amikor még nem volt körülmetélve.', 'Ábrahám és utódai azt az ígéretet kapták, hogy az egész világot örökölni fogják. De ezt nem a Törvény alapján ígérték Ábrahámnak, hanem azért, mert a hite alapján Isten elfogadta őt.', 'Ha ugyanis azok lennének az örökösök, akik a Törvény alatt élnek, akkor a hitnek nincs semmi értelme, és az előbbi ígéret semmit sem ér.', 'Mert a Törvény Isten haragját kelti fel azok ellen, akik nem engedelmeskednek neki. Ahol viszont nincs semmiféle törvény, ott nem is lehet ellene vétkezni.', 'Amit Isten megígért, azt csak hit által kaphatjuk meg. Ez azért van így, hogy ajándékba kapjuk, kegyelemből. Így tehát, az ígéret Ábrahám minden utódja számára biztosítva van. Nemcsak azoknak, akik a Törvény alatt élnek, hanem azoknak is, akiknek ugyanolyan hitük van, mint Ábrahámnak. Ő tehát mindannyiunk ősapja.', 'Ahogyan az Írás is mondja: „Sok nép ősapjává tettelek téged.” Ezt az ígéretet Ábrahám azért kapta, mert hitt Istenben, aki életre kelti a holtakat, és megteremti azokat, akik most még nem léteznek.', 'Nem volt már semmi remény arra, hogy gyermeke szülessen, Ábrahám mégis hitt Istenben, és kitartott ebben a hitében. Ezért lett sok népnek ősapjává, ahogy ezt Isten megígérte neki: „Sok-sok utódod lesz.”', 'Ábrahám akkor majdnem száz éves volt, ezért a testét tekintve már nagyon megöregedett. Hasonlóképpen, Sára is meddő és nagyon idős volt. Ábrahám azonban nem ezekre tekintett, és a hite sem ingadozott.', 'Ellenkezőleg, Isten ígéretét tartotta szeme előtt. Nem kételkedett abban, hogy amit Isten megígért neki, azt meg is fogja tenni. Hite megerősödött, és dicsőséget adott Istennek.', 'Teljesen meg volt győződve arról, hogy Isten meg is tudja tenni, amit megígért.', 'Ezért mondja az Írás: „Isten elfogadta Ábrahám hitét, és ő ez által lett Isten számára elfogadhatóvá.”', 'Azonban nem csak Ábrahámra vonatkozik, amikor ezt mondja: „Isten elfogadta Ábrahám hitét”,', 'hanem ránk is, mert mi is hiszünk, és a hitünk alapján fogadott el bennünket Isten. Igen, hiszünk abban, aki feltámasztotta Urunkat, Jézust a halálból.', 'Neki ugyanis a bűneink miatt kellett meghalnia, és azért támadt fel a halálból, hogy mi Isten számára elfogadhatók legyünk.'], ['Most tehát Isten elfogad bennünket a hitünk alapján. Ezért Urunk, Jézus Krisztus által békességben élünk vele.', 'Hitünk által Jézus bevitt bennünket Isten kegyelmébe, amelyben élünk, és amit élvezünk. Nagyon örülünk annak, hogy reménységünk szerint részt fogunk venni Isten dicsőségében.', 'De nemcsak ennek örülünk, hanem a megpróbáltatásoknak is, amelyeket ki kell állnunk. Miért? Mert tudjuk, hogy ezek türelmes kitartást fejlesztenek ki bennünk.', 'A türelmesség eredménye a kipróbált jellem, abból pedig reménység származik.', 'Ez a reménység pedig soha nem fog csalódást okozni. Hiszen Isten szeretete betöltötte szívünket a Szent Szellem által, aki Isten ajándéka a számunkra.', 'Amikor eljött a megszabott ideje, Krisztus meghalt értünk, bűnösökért. Mi akkor még gyengék voltunk.', 'Nehéz volna olyan embert találni, aki hajlandó lenne meghalni, hogy valaki mást megmentsen, még akkor is, ha az a másik igaz ember. Egy jó emberért talán még vállalná a halált valaki.', 'Isten azonban azzal mutatta meg, mennyire szeret bennünket, hogy Krisztus már akkor meghalt értünk, amikor még a bűneinkben éltünk.', 'Akkor most mennyivel inkább megmenekülünk Isten haragjától Krisztus által! Hiszen Isten már elfogadott bennünket Krisztus vére (halála) által.', 'Amikor még ellenségei voltunk, Isten békét kötött velünk a saját Fia halála árán. Mennyivel inkább megment bennünket Krisztus élete most, miután már békességben élünk Istennel.', 'Sőt, ami még több, örülünk és dicsekedünk is Istennel, Urunk, Jézus Krisztus által. Ő a mi Urunk, aki békét teremtett köztünk és Isten között.', 'A bűn egy ember (Ádám) által lépett be a világba. A bűn által pedig a halál, amely minden embert elért. Minden embernek meg kell halnia, mert mindenki vétkezett.', 'Bűn már a Mózesi Törvény előtt is volt a világban. De amíg nincs Törvény, addig a bűnt sem lehet senkinek felszámítani.', 'Ádámtól Mózesig mégis mindenki felett a halál uralkodott. Még azok felett is, akik nem úgy vétkeztek, ahogyan Ádám engedetlen volt Isten parancsának. Ádám sokkal előbb élt, mint Krisztus, mégis hasonlított rá.', 'Isten ajándéka, a kegyelem azonban másképpen működik, mint Ádám bűne! Igaz, Ádám bűne sok ember halálát okozta, de Isten kegyelme és ajándéka sokkal hatásosabb és bőségesebben árad ki sok emberre. Ezt a kegyelemáradást egy másik ember, Jézus Krisztus kegyelme tette lehetővé.', 'Ez a kegyelem-ajándék azonban nem olyan, mint Ádám bűnének következménye. Hiszen az ítélet már egyetlen bűnt is halállal büntetett. Ezzel szemben, a kegyelem ajándéka sok-sok bűn elkövetése után is elfogadhatóvá teszi a bűnösöket Isten számára.', 'Egyetlen ember bűne miatt a halál valóban uralomra jutott azon az egy emberen keresztül. De ha ez így van, mennyivel inkább uralkodnak az életben a másik ember, Jézus Krisztus által azok, akikre bőségesen árad Isten kegyelme. Ezek az emberek ajándékba kapták, hogy Isten elfogadhatónak tekinti őket.', 'Egy ember bűne minden ember számára ítéletet eredményezett. Ugyanígy, amit az a másik ember — Jézus Krisztus — Isten akarata szerint elvégzett, az minden ember számára lehetővé tette, hogy Isten elfogadja, és örökké éljen.', 'Ahogyan egyetlen ember engedetlensége következtében sok ember bűnössé lett, úgy egyetlen ember engedelmessége által sokan elfogadhatóvá válnak Isten számára.', 'Isten adta a Törvényt, és ez csak tovább szaporította a bűnöket. De ahol elszaporodott a bűn, ott Isten még több kegyelmet ad.', 'Azért tette ezt Isten, hogy ahhoz hasonlóan, ahogy a bűn uralkodott a halál által, a kegyelem is uralkodjon azáltal, hogy Isten az embereket elfogadhatónak tekinti. Ez pedig az örök életre vezet, Urunk, Jézus Krisztus segítségével.'], ['Mi következik mindebből? Éljünk továbbra is a bűnben, hogy annál több kegyelmet kapjunk Istentől?', 'Szó sem lehet róla! Hogyan élhetnénk tovább is bűnben, ha egyszer már meghaltunk a bűn számára?', 'Vagy talán elfelejtettétek, hogy mi, akik bemerítkeztünk Krisztus Jézusba, az ő halálába merültünk bele?', 'Amikor belemerültünk Jézus halálába, akkor el is temettek bennünket vele együtt. Ez pedig azért történt, hogy mi is új életben induljunk el, ugyanúgy, mint ahogy Krisztust az Atya-Isten dicsőséges hatalma feltámasztotta a halálból.', 'Mert ha eggyé váltunk Krisztussal a halálában, akkor egyesülni fogunk vele a feltámadásában is.', 'Tudjuk, hogy régi emberi természetünket vele együtt keresztre feszítették. Ez azért történt, hogy a bűnnek ne legyen hatalma felettünk, és többé ne legyünk a bűn rabszolgái.', 'Aki ugyanis meghalt, az felszabadult a bűn hatalma alól.', 'Mivel Krisztussal együtt meghaltunk, hisszük, hogy vele együtt fogunk élni is.', 'Hiszen tudjuk, hogy mivel Krisztus feltámadt a halálból, többé nem hal meg soha. A Halálnak nincs többé hatalma felette.', 'Mert Krisztus azért halt meg, hogy egyszer és mindenkorra legyőzze a bűn hatalmát. Mióta viszont feltámadt és él, Istennek él.', 'Hasonlóképpen, ti is tekintsétek magatokat halottnak a bűn számára. Ugyanakkor, tekintsétek magatokat élőknek is, mint akik Istenért éltek, Jézus Krisztusban.', 'Ne uralkodjon tehát a bűn bennetek, amíg ezen a földön éltek, és soha ne engedjetek gonosz kívánságainak!', 'Ne adjátok oda testeteket, se annak részeit a bűn szolgálatára! Ne legyenek a gonoszság eszközei! Ellenkezőleg, álljatok mindenben Isten rendelkezésére, mint akik feltámadtatok a halálból, hogy a testetek és annak részei a jó célokat szolgálják.', 'A bűn nem fog uralkodni többé rajtatok, hiszen nem a Törvény, hanem a kegyelem uralma alatt éltek.', 'Mit tegyünk hát? Vétkezzünk, mivel már nem a Törvény, hanem a kegyelem uralma alatt élünk? Semmiképpen!', 'Nem tudjátok, hogy akinek a szolgálatára odaszánjátok magatokat, annak szolgaként kell majd engedelmeskednetek? Igen, ha a bűnt szolgáljátok, akkor az ő rabszolgái vagytok — ennek pedig halál az eredménye! Ha viszont Istennek engedelmeskedtek, annak az lesz az eredménye, hogy Isten elfogad benneteket.', 'Régebben ti is a bűn rabszolgái voltatok. De hála Istennek, hogy teljes szívvel engedelmeskedtetek annak a tanításnak, amit megismertetek.', 'Így felszabadultatok a bűn uralma alól, és igaz célokat szolgáltok.', '(Azért használok ilyen hétköznapi példákat, hogy meg tudjátok érteni, amit mondani akarok.) Régen a bűnnek és a gonosz dolgoknak szántátok oda magatokat, és valóban ezeket szolgáltátok. Ugyanúgy, most határozzátok el, hogy Istennek tetsző életet fogtok élni! Minden erőtökkel erre törekedjetek, és akkor csak Istennek fogtok élni.', 'Mert amikor még a bűn szolgái voltatok, nem is törődtetek a jó célokkal.', 'Mi volt ennek az eredménye? Olyan dolgok, amiket ma szégyelltek, mert végül a halálhoz vezetnek.', 'Most azonban felszabadultatok a bűn uralma alól, és Isten rabszolgái lettetek. Ez olyan életre vezet, amelyet csakis Istenért éltek, s ennek a végeredménye az örök élet.', 'A bűn szolgálatáért a jogos fizetség a halál. Isten kegyelmének ajándéka ellenben az örök élet, ezt pedig a Krisztus Jézusban, a mi Urunkban kaphatjuk meg.'], ['Testvéreim, ti mind ismeritek Mózes Törvényét. Tudjátok azt is, hogy a Törvénynek csak addig van hatalma valaki felett, amíg él.', 'Például, egy férjes asszonyt mindaddig a férjéhez köti a Törvény, amíg a férje él. De ha meghal a férje, az asszony felszabadul a házasságra vonatkozó törvény alól.', 'Ezért ha más férfi felesége lesz, amíg az első férje él, akkor a Törvény szerint a házasságtörés bűnét követi el. De ha meghal a férje, az asszony felszabadul a házassági törvény alól. Ekkor már nem követ el házasságtörést, ha más férfi felesége lesz.', 'Hasonlóan van ez veletek is, testvéreim. Ti is meghaltatok a Törvény számára Krisztussal együtt, amikor ő testileg meghalt. Így most már Krisztushoz tartoztok, aki azért támadt fel a halálból, hogy ezentúl Istennek szolgáljunk.', 'Az elmúlt időkben még régi emberi természetünk uralkodott rajtunk. A Törvény bűnös kívánságokat keltett életre bennünk, ezért követtük el a bűnöket. Ennek pedig olyan következményei voltak, amelyek a halál felé vezettek bennünket.', 'Akkor a Törvény foglyai voltunk, most azonban felszabadultunk ebből a rabságból, mert a régi emberi természetünk meghalt. Most már új módon szolgáljuk Istent, a Szent Szellem által, nem pedig a régi, írott szabályok szerint.', 'Mi következik tehát mindebből? Vajon a Törvény és a bűn ugyanaz a dolog? Semmi esetre sem! Az viszont igaz, hogy a Törvény nélkül nem tudtam volna, mi a bűn. Például, nem tudnám, mit jelent a bűnre csábító kívánság, ha a Törvény nem mondaná: „Ne kívánd!”', 'Ez a parancs tehát lehetőséget teremtett a bűnnek, hogy különféle, bűnre csábító kívánságokat ébresszen bennem. A Törvény nélkül ugyanis a bűnnek nincs ereje.', 'Korábban úgy éltem, hogy nem ismertem a Törvényt. Később azonban, amikor megismertem a parancsokat, megelevenedett bennem a bűn,', 'én pedig meghaltam. Így az a parancs okozta halálomat, amelynek életet kellett volna adnia.', 'A bűn számára ugyanis lehetőség nyílt a parancs által, hogy becsapjon és megöljön engem.', 'A Törvény és a parancs tehát szent, igazságos és jó.', 'Ezek szerint az okozta halálomat, ami jó? Nem, dehogyis! A bűn azonban felhasznált valamit, ami egyébként jó, hogy megöljön engem. Ez azért történt, hogy tisztán megláthassam a bűn valódi természetét. A parancs arra volt jó, hogy lássam: mennyire gonosz dolog a bűn!', 'Tudjuk, hogy a Törvény szellemi természetű, én azonban nem vagyok szellemi, hanem testi természetemet követve élek, és a bűn rabszolgája vagyok.', 'Nem értem saját tetteimet: nem a jó dolgokat teszem, amit akarok, hanem a rossz dolgokat, amiket nem akarok.', 'Mivel valójában nem akarom elkövetni azokat a rossz dolgokat, amiket mégis megteszek, ezzel igazat adok a Törvénynek. Igen, a Törvény jó!', 'Valójában nem is én vagyok, aki ezeket a rossz dolgokat teszem, hanem a bűn, ami bennem lakik.', 'Jól tudom, hogy semmi jó nem lakik bennem, vagyis a régi emberi természetemben, hiszen a jót akarom tenni, mégis képtelen vagyok rá.', 'Mert nem a jót teszem, amit annyira szeretnék, hanem a rosszat, amit nem akarok.', 'De ha azt teszem, amit nem akarok, akkor már nem is én teszem azt, hanem a bennem lakó bűn.', 'Tehát, ez érvényes rám nézve: a jót szeretném tenni, mégis mindig a rosszat találom magamban.', 'Ami az értelmemet illeti, szeretem Isten törvényét.', 'Azonban látok egy másik törvényt, amely a testemben működik. Ez a bűn törvénye, amely az értelmem által elfogadott törvény ellen harcol. Emiatt vagyok fogoly, a bűn törvényének börtönébe zárva.', 'Milyen szörnyű helyzetben vagyok! Ki szabadít meg engem ebből a testből, amely a halál felé halad?', 'Isten az, aki megszabadít! Hálát adok Istennek, hogy valóban megszabadít, Urunk, Jézus Krisztus által! Tehát, ami engem illet, értelmemmel ugyan Isten törvényét szolgálom, ugyanakkor a régi emberi természetem a bűn törvényének rabszolgája.'], ['Így azután, senki sem ítéli el azokat, akik a Krisztus Jézusban élnek.', 'Miért? Mert a Krisztus Jézusban az Élet Szellemének törvénye felszabadított a bűn törvénye alól, amely a halálba vezet.', 'Így oldotta meg Isten azt, amire a Mózesi Törvény képtelen volt, mivel a régi emberi természet miatt nem volt rá ereje. Isten azonban saját Fiát küldte el hozzánk, hogy általa elbánjon a bűnnel. Igen, a Fiú (Jézus) ugyanolyan testben élt a földön, mint amilyenben most mi élünk. Isten ezt az emberi testet, Jézus testét használta fel arra, hogy általa elítélje a bűnt.', 'Így érte el azt, hogy a Törvény jogos követeléseinek meg tudjunk felelni. Mi ugyanis nem a régi emberi természetünket követjük, hanem a Szent Szellem szerint élünk.', 'Akik régi emberi természetük szerint élnek, azok egyre csak arra törekednek, amit ez a régi természet kíván. Akik azonban a Szent Szellem szerint élnek, azok arra törekednek, és azzal foglalkoznak, amit a Szent Szellem kíván.', 'Régi emberi természetünk igyekezete végül is a halálhoz vezet. A Szent Szellem azonban mindig az életre és a békességre törekszik.', 'Régi emberi természetünk törekvése tehát ellentétes Isten törekvésével, mivel nem akar, de nem is tud engedelmeskedni Isten törvényének.', 'Ezért, akik a régi emberi természetük uralma alatt élnek, azok nem tetszenek Istennek.', 'Ti azonban már nem a régi emberi természet irányítása alatt éltek, hanem a Szent Szellem uralma alatt. De csak akkor, ha valóban bennetek él Isten Szelleme, mert ha nem, akkor nem is tartoztok Krisztushoz.', 'Ha viszont Krisztus valóban bennetek él, akkor a Szent Szellem életet ad nektek, mert Krisztus elfogadhatóvá tett benneteket Isten számára. Testetek ellenben mindig halott marad a bűn miatt.', 'A Szent Szellem, aki feltámasztotta Jézust a halálból, bennetek lakik. Ezért az, aki Krisztust feltámasztotta a halálból, a ti halandó testeteket is meg fogja eleveníteni, a bennetek lakó Szent Szellem által.', 'Így tehát, testvéreim, nem vagyunk a régi emberi természetünk uralma alatt. Nem kell, hogy annak a kívánságai szerint éljünk.', 'Ha ugyanis a régi emberi természet szerint éltek, meg fogtok halni. Ha viszont a Szent Szellem segítségével abbahagyjátok a rossz dolgokat, akkor fogtok igazán élni.', 'Mert azok az Isten fiai, akiket Isten Szelleme irányít.', 'Hiszen a Szent Szellem, akit befogadtatok, nem tesz újra rabszolgává, hogy féljetek. Ellenkezőleg! A Szent Szellem Isten fiaivá tesz bennünket, és az ő segítségével így kiálthatunk Istenhez: „Abba!”', 'Maga a Szent Szellem a mi szellemünkkel együtt megerősíti, hogy Isten gyermekei vagyunk.', 'Ha viszont gyermekek, akkor örökösök is. Valóban, mi Krisztussal együtt kapunk örökséget Istentől! De csak akkor, ha együtt is szenvedünk Krisztussal. Akkor pedig vele együtt veszünk részt a dicsőségben is.', 'Úgy gondolom, jelenlegi szenvedésünk szóra sem érdemes, ahhoz a dicsőséghez képest, amelyben részünk lesz.', 'Mert az egész teremtett világ feszült figyelemmel várja, hogy Isten végre mindenkinek megmutassa, kik az ő fiai.', 'Azért várja ennyire, mert a teremtett világ az elmúlás hatalma alá van kényszerítve. Nem önként, hanem Isten akarata szerint, aki így rendelkezett. Ugyanakkor, a teremtett világ is abban a reményben él,', 'hogy a romlás rabszolgaságából fel fog szabadulni, és ugyanazt a dicsőséges szabadságot fogja élvezni, amit az Isten gyermekei.', 'Jól tudjuk, hogy mind a mai napig az egész teremtett világ úgy sóhajtozik és szenved, mint a terhes asszony a szüléskor.', 'De nem csak a teremtett világ, hanem még mi magunk is ugyanígy sóhajtozunk. Pedig mi előleget kaptunk a Szent Szellemből! Mégis sóhajtozva várjuk, a testünk megszabadítását, hogy ezzel teljesen Isten fiaivá váljunk.', 'A teljes megszabadulásunk ugyanis magában foglalja ezt a reménységet: a testünk megszabadulását is. Ez azonban még nem történt meg. Ha már látható lenne, akkor nem kellene remélni. Miért is remélné valaki azt, amit már lát?', 'Mivel azonban olyan valamit várunk, amit még nem kaptunk meg, türelmesen és kitartással várjunk rá!', 'Hasonlóképpen, a Szent Szellem is segítségünkre siet abban, amiben gyengék vagyunk. Hiszen sokszor még azt sem tudjuk, hogy miért és hogyan imádkozzunk. A Szent Szellem azonban maga könyörög értünk, szavakkal ki sem fejezhető sóhajtásokkal.', 'Isten ugyanis jól tudja, mi van a szívünkben, és azt is, mi a Szent Szellem szándéka. Mert ő Isten akarata szerint könyörög Isten népéért.', 'Egészen biztosak vagyunk benne, hogy minden összedolgozik azoknak a javára, akik Istent szeretik, és akiket ő a saját terve szerint elhívott.', 'Hiszen ezeket az embereket Isten már a világ teremtése előtt ismerte. Sőt, külön is választotta őket, hogy a Fiához hasonlóvá váljanak. Igen, azt akarta, hogy Fia legyen az elsőszülött a sok testvér között Isten nagy családjában.', 'Azt tervezte, hogy ezek az emberek a Fiához hasonlítsanak. Ezeket előre különválasztotta a maga számára, azután el is hívta őket, majd elfogadhatóvá tette, és dicsőséget is adott nekik.', 'Mi következik mindebből? Mivel Isten velünk van, ki lehet ellenünk?', 'Hiszen még a saját Fiát sem kímélte meg, hanem odaadta értünk, mindnyájunkért! Hogyne adna akkor minden egyebet is a Fiával együtt nekünk?!', 'Ki vádolhatja azokat az embereket, akiket Isten kiválasztott? Senki! Isten felmentette őket minden vád alól!', 'Akkor ki ítélhetné el őket? Talán a Krisztus Jézus? Hiszen ő nemcsak meghalt, de fel is támadt értünk! Most pedig az Atya jobb oldalán ül, és képvisel bennünket az Atya-Isten előtt!', 'Mi választhat el bennünket Krisztus szeretetétől? Elnyomás, szenvedés, nyomor, nehézségek, üldözés, éhínség, ruhátlanság, életveszély, vagy akár, ha meg is ölnek bennünket? Nem, egyik sem!', 'De hiszen az Írás is ezt mondja: „Érted gyilkolnak bennünket állandóan, és olyannak tekintenek, mint a levágni való juhokat.” Zsolt 44:23', 'Ennek ellenére, minden ilyen nehéz helyzetben mi vagyunk a győztesek! Sőt, még annál is többek, ő általa, aki szeretett bennünket.', 'Mert Isten szeretetétől semmi, de semmi nem tud minket elválasztani — ebben egészen biztos vagyok! Sem halál, sem élet, sem angyalok, sem az uralkodó szellemek, sem ami most van, vagy ami ezután következik, sem azok, akiknek hatalmuk van,', 'sem semmi, ami a magasságban, vagy a mélységben van, sem semmiféle más teremtmény nem választhat el bennünket Isten irántunk való szeretetétől, amely Urunkban, Jézus Krisztusban mutatkozott meg.'], ['Igazat mondok, nem hazudok, hiszen Krisztusban élek. Tanúskodik erről a Szent Szellem által megvilágított lelkiismeretem is.', 'Nagy szomorúság és állandó fájdalom gyötri szívemet Izrael népe miatt,', 'mert ők a testvéreim, a rokonaim. Bárcsak tudnék rajtuk segíteni! Inkább lennék én magam átkozott, és Krisztustól elszakított, ha ezzel segíthetnék rajtuk!', 'Igen, őket választotta ki Isten: Izrael népét, akiket fiaivá is fogadott. Övék a dicsőség, és velük kötötte Isten a szövetségeket. Ők kapták Istentől a Mózesi Törvényt, az Isten tiszteletének és imádásának rendjét, és az ígéreteket.', 'Ők a mi ősapáink leszármazottai, és emberi természete szerint közülük származik a Krisztus, aki Isten minden és mindenki felett, aki legyen örökké áldott! Ámen.', 'Igen, szomorú vagyok Izrael népe miatt, de nem azért, mintha Isten nem teljesítette volna ígéreteit, amiket nekik adott. Hiszen nem mindenki számít igazán Izrael népéhez tartozónak, aki származása szerint Izrael, vagyis Jákób utódja.', 'Ugyanígy, nem számítanak mindannyian Ábrahám igazi gyermekeinek, akik testileg tőle származtak. Hanem ahogyan Isten megígérte Ábrahámnak: „Utódaid Izsáktól származnak majd.”', 'Tehát, Ábrahámnak nem az összes utódai számítanak Isten gyermekeinek, hanem csak azok, akik Isten ígérete szerint születtek.', 'Mert így hangzott az ígéret: „A megfelelő időben visszajövök, és akkor Sárának fia születik.”', 'Így volt ez Rebeka esetében is, akinek két fia volt. Mindkettőnek Izsákvolt az apja, a mi ősapánk.', 'Mielőtt azonban ez a két fiú megszületett volna, Isten azt mondta Rebekának: „Az idősebb fiú szolgálni fog a fiatalabbnak”. Ez a születésük előtt történt, ezért a két fiú még semmi jót, vagy rosszat nem tehetett.', 'Azért történt így, hogy Isten megmutassa: választása nem attól függ, hogy az emberek mit tesznek, hanem egyedül tőle, magától.', 'Ezért mondja az Írás: „Jákóbot szerettem, Ézsaut ellenben gyűlöltem.”', 'Hogyan értsük ezt? Vajon igazságtalanság ez Isten részéről? Nem, dehogyis!', 'Hiszen Isten már Mózesnek is megmondta: „Annak adok kegyelmet, akinek akarok, és azon könyörülök, akin könyörülni akarok.”', 'Tehát, Isten dönti el, hogy kin könyörül, és kinek ad kegyelmet! Ez a döntés pedig nem függ attól, hogy az emberek mit akarnak, vagy mit tesznek. Kizárólag a könyörületes Istentől függ!', 'Az Írás szerint ugyanis ezt mondta Isten a fáraónak: „Azért tettelek királlyá, hogy hatalmamat megmutassam rajtad, és mindenki megismerje nevemet az egész Földön.”', 'Isten tehát azon könyörül, akin akar. Viszont makaccsá és keményszivűvé tesz akit akar.', 'Erre talán azt kérdezed: „Ha Isten irányítja, amit mi — emberek — teszünk, akkor miért vádol bennünket a bűneinkért? Hiszen senki sem állhat ellen Isten akaratának!”', 'De hát kicsoda vagy te, hogy vitába mersz szállni Istennel? Felelősségre vonhatja-e a cserépedény a fazekas mestert: „Miért formáltál engem ilyenné?”', 'Vagy talán nincs hatalma a fazekasnak az agyag felett? Ugyanabból az agyagból az egyik cserépedényt díszessé, a másikat pedig közönségessé formálja.', 'Hasonló ehhez, amit Isten tett. Meg akarta mutatni haragját és hatalmát. Mégis türelmesen és sokáig elviselte azokat az embereket, akikre haragudott, pedig már megérdemelték volna, hogy elpusztítsa őket.', 'Igen, türelmesen várt arra is, hogy megmutassa kegyelmének nagy dicsőségét. Mégpedig azokon az embereken, akik elfogadták Isten kegyelmét, és akiket arra teremtett, hogy részesüljenek dicsőségéből.', 'Ilyenek vagyunk mi is, akiket erre hívott meg, akár a zsidók, akár a nem zsidók közül.', 'Ahogyan ezt az Irás is mondja Hóseás könyvében: „Népemnek hívom majd azokat, akik nem voltak az én népem, és szeretni fogom azt a népet, akit eddig nem szerettem.” Hós 2:23', 'Ugyanazon a helyen, ahol azt mondta nekik Isten: „Ti nem vagytok az én népem!” — azon a helyen az „Élő Isten fiainak” fogják majd hívni őket. Hós 1:10', 'Izráelről szólva így kiáltott fel Ézsaiás próféta: „Ha Izráel gyermekei olyan sokan vannak is, mint a tenger homokja, akkor is csak a nép maradéka szabadul meg,', 'mert az Úr hirtelen és teljesen végrehajtja ítéletét a földön.” Ézs 10:22-23', 'Ahogyan előre megmondta Ézsaiás próféta: „Ha a Seregek Ura meg nem mentett volna egy keveset népe közül, olyanná lettünk volna, mint Sodoma, vagy Gomora.” Ézs 1:9', 'Mi következik ebből? Azt látjuk, hogy a nem zsidók közül sokan elfogadhatóvá váltak Isten számára, pedig korábban nem is törekedtek erre. Igen, a hitük által érték el ezt.', 'Izrael népe azonban arra igyekezett, hogy a Törvény követeléseinek megfeleljen, és így elfogadhatóvá legyen Isten számára. De nem tudtak a Törvénynek megfelelően élni, ezért kudarcot vallottak.', 'Miért? Azért, mert megpróbáltak a saját erejükből és a tetteik alapján elfogadhatóvá válni Isten számára. Nem a hitük által, és Istenben bízva törekedtek erre. Beleütköztek abba a kőbe, amelyről', 'az Írás ezt mondja: „Figyeljetek rám! Elhelyezek egy követ Sionban, amelyben az emberek megbotlanak, egy sziklát, amely miatt elesnek. De aki bízik és hisz őbenne, az nem fog csalódni.” Ézs 28:16'], ['Testvéreim, szívből kívánom, hogy Izrael népe megmeneküljön. Istenhez könyörgök értük, hogy ezt elérjék.', 'Azt elmondhatom róluk, hogy teljes erővel igyekeznek Istenhez. De nem ismerik az utat, amely hozzá vezet.', 'Hiszen nem értették meg, milyen módon teszi Isten az embert elfogadhatóvá a maga számára. Megpróbálták saját magukat elfogadhatóvá tenni. Isten ugyan elkészítette az útját, hogy lehet valaki a számára elfogadható, de Izrael ezt elutasította.', 'Mert a Törvény Krisztusban érte el a végső célját: aki bízik és hisz Jézus Krisztusban, azt Isten elfogadja.', 'Mert Mózes azt írja az Istennel való helyes viszonyról, ami a Törvény követelésein alapul: „Aki mindezeket megteszi, az élni fog ezáltal.”', 'Arról viszont, hogy a hit által hogyan válhatunk Isten számára elfogadhatóvá, így ír: „Ne mondd magadban: ‘Ugyan ki megy fel a Mennybe?’—vagyis, hogy a Krisztust lehozza onnan.', 'De ne mondd azt sem: ‘Ki megy le a mélységbe?’— vagyis, hogy a Krisztust felhozza a halottak közül.', 'Hanem mit mond az Írás? „Egészen közel van hozzád az Isten üzenete. Ott van az a szádban és a szívedben.” Ez pedig a hit üzenete, amit mi mondunk:', 'Ha tehát kimondod és elismered, hogy Jézus az Úr, és szívedben hiszed, hogy Isten feltámasztotta őt a halálból, akkor megmenekülsz.', 'Mert a szívünkkel hiszünk, hogy Isten számára elfogadhatók legyünk, és a szánkkal mondjuk el másoknak, amit hiszünk, hogy megmeneküljünk.', 'Azt mondja ugyanis az Írás: „Senki sem fog csalódni, aki benne (Krisztusban) hisz.”', 'Nincs különbség tehát zsidók és nem zsidók között. Mert ugyanaz az Úr uralkodik minden ember felett. Ő pedig bőkezűen osztja áldásait mindenkinek, aki őt hívja segítségül.', 'Ugyanis „mindenki megmenekül, aki segítségül hívja az Úr nevét.”', 'De hogyan hívják segítségül azt, akiben nem hisznek? Hogyan higgyenek abban, akiről még nem is hallottak? De hogyan hallhatnának róla, ha senki nem mondja el nekik az üzenetet?', 'Viszont hogyan vihetné el valaki az üzenetet, ha nem küldik ki? Hiszen ezt mondja az Írás: „Milyen szép és jó, amikor jönnek, akik az örömhírt hozzák!”', 'Mégsem engedelmeskedett mindenki az örömhírnek. Hiszen Ézsaiás prófétais ezt mondta: „Uram, ki hitte el, amit mondtunk?”', 'A hit tehát az üzenet meghallásából származik. Az üzenetet pedig akkor hallják meg az emberek, ha valaki beszél nekik Krisztusról.', 'De hadd kérdezzem meg: Vajon nem hallotta a mi üzenetünket mindenki? De bizony hallotta! Hiszen az Írás is azt mondja: „Az egész földkerekségen mindenhol hallatszott a hangjuk, és a lakott föld széléig mindenhol hallották szavukat.” Zsolt 19:5', 'Újra kérdezem: talán Izrael nem értette meg? De bizony, megértette! Először is, már Mózes azt mondja, amikor Isten szavait adja tovább: „Féltékennyé teszlek benneteket egy olyan nép által, akik nem az én népem, egy értelmetlen nemzettel bosszantalak fel titeket.” 5Móz 32:21', 'Majd Ézsaiás próféta nagy bátran így szól, amikor Isten szavait mondja: „Megtaláltak azok, akik nem is kerestek. Megmutattam magamat azoknak, akik soha nem kérdezősködtek utánam.” Ézs 65:1', 'Isten ezt a nem zsidókról mondta. Izrael népéről viszont így szól: „Egész nap kitárt karokkal vártam erre az engedetlen népre, amely ellenkezik velem, és nem akar engem követni.” Ézs 65:2'], ['Azt kérdezem tehát: vajon ellökte magától Isten a saját népét? Nem, dehogyis! Hiszen én magam is Izrael népéhez tartozom, Ábrahám utódja vagyok, Benjámin törzséből származom.', 'Nem, Isten nem dobta félre Izrael népét! Hiszen már akkor előre kiválasztotta Izraelt, hogy a saját népe legyen, amikor még meg se születtek! Vagy talán nem tudjátok, mit mond az Írás arról, amikor Illés próféta Izrael miatt panaszkodott Istennek?', 'Azt mondta: „Uram, prófétáidat megölték, oltáraidat lerombolták, már csak egyedül én maradtam meg, és most engem is meg akarnak ölni.”', 'De mit felelt neki Isten? Ezt: „Meghagytam magamnak hétezer férfit, akik nem imádták Baált.”', 'Ugyanígy, a mostani időben is van egy „maradék”, akiket Isten a kegyelme alapján választott ki.', 'Ez azt jelenti, hogy nem annak alapján választotta ki őket, amit ezek az emberek tettek. Ha ez nem így volna, hanem az emberek a saját tetteik alapján tartoznának Isten népéhez, akkor Isten kegyelmének ajándéka már nem is lenne igazán ajándék.', 'Hogyan is van hát ez? Izrael népe arra törekedett, hogy Isten számára elfogadható legyen, de nem érték el a céljukat. Akiket azonban Isten kiválasztott, annak a „maradéknak” ez mégis sikerült. A többiek szíve pedig megkeményedett, és nem akartak Isten szavára hallgatni.', 'Amint az Írás mondja: „Isten a kábultság szellemét adta nekik;” Ézs 29:10 „olyan szemet, amely nem lát és fület, amely nem hall, és ez így van mind a mai napig.” 5Móz 29:3', 'Dávid is ezt mondja: „Legyen a saját ünnepi asztaluk csapda a számukra, és az fogja meg őket! Ez lesz a vesztük és büntetésük.', 'Homályosodjon el a szemük, hogy ne lássák az igazságot, és örökre görbítsd meg a hátukat!” Zsolt 69:23-24', 'Izrael népe elbotlott — ez igaz. De vajon végleg elestek emiatt? Egyáltalán nem! Éppen ellenkezőleg: botlásuk következtében jutott el a megmenekülés üzenete a nem zsidó népekhez. Ez pedig azért történt, hogy Isten Izrael népét féltékennyé tegye.', 'Valóban, Izrael népének botlása milyen bőséges áldást hozott az egész világnak! Amit ők elveszítettek, azzal a nem zsidó népek lettek gazdagabbak. De ha ez így van, akkor képzeljétek el, milyen hatalmas nyereséget fog jelenteni a világnak, amikor Izrael népét Isten teljes egészében helyreállítja!', 'Most pedig hozzátok szólok, akik nem vagytok zsidók. Mivel Isten engem a nem zsidó népekhez küldött, teljes erőmmel arra törekszem, hogy ezt a szolgálatomat minél sikeresebben végezzem.', 'Közben állandóan abban reménykedem, hogy így féltékennyé tudom tenni saját népemet, és néhányat közülük is elvezethetek a megmenekülésre.', 'Isten valóban elfordult népemtől, de ennek következtében kibékült a többi népekkel. Ha viszont Isten visszafogadja Izraelt magához, az olyan lesz, mint mikor valaki a halálból támad fel!', 'Ha a kenyérből az első kis darabot Istennek szánjuk, akkor a kenyér többi része is ugyanúgy Istené. Hasonlóképpen, ha a fa gyökere Istené, akkor az ágak is hozzá tartoznak.', 'Olyan ez, mintha a nemes olajfa ágai közül néhányat letörnek, titeket pedig, akik a nem zsidó népek közül jöttetek, és így a „vad olajfa ágai” vagytok, beoltanak a letört ágak helyére. Így most már ti is részesültök mindabból a jóból, amit a nemes fa gyökere nyújt.', 'De ne gondoljátok, hogy különbek vagytok, mint a letört ágak. Ha pedig jobbnak képzelitek magatokat, jusson eszetekbe: nem ti tápláljátok a gyökeret, hanem a gyökér titeket!', 'Lehet, hogy így gondolkoztok: „Azért törtek le az ágak, hogy bennünket beoltsanak a szelíd olajfába.”', 'Ez igaz, de gondoljátok meg, hogy azokat a hitetlenségük miatt törték le, és ti is csak a hitetek által maradhattok meg. Ezért, ne legyetek büszkék, hanem féljetek!', 'Mert ha az olajfa saját ágait nem kímélte Isten, akkor titeket sem fog kímélni, ha nem hisztek.', 'Ismerd fel azért, hogy Isten nemcsak jóságos, hanem szigorú is! Szigorú azokhoz, akik elestek, hozzátok viszont mindaddig jó, amíg megmaradtok Isten jóságában. Ha nem, akkor titeket is letör arról a fáról, mint azokat az előző ágakat.', 'Ugyanakkor Izrael népét ismét beolthatja a saját fájukba, kivéve, ha makacsul kitartanak a hitetlenségben. Igen, Isten meg tudja tenni, hogy újra beoltsa őket.', 'Nem természetes, hogy a vad olajfa ágát beoltsák a szelíd olajfába. Ti, akik a nem zsidó népek közül származtok, valóban olyanok vagytok, mint a vad olajfa ágai. Isten mégis beoltott benneteket a szelíd olajfába. Gondoljátok meg, mennyivel inkább természetes, ha a szelíd olajfa letört ágait ismét beoltják a saját fájukba! Hiszen ezeknek az ágaknak a természet rendje szerint ott a helyük!', 'Testvéreim, ne a saját gondolkodásotokra támaszkodjatok! Szeretném, ha megértenétek ezt a titkos igazságot: Izrael népe csak részben makacsolta meg magát. És még ez is csak addig tart, amíg a nem zsidó népek közül elhívott emberek teljes számban Istenhez jönnek.', 'Akkor majd Izrael népe teljes egészében meg fog szabadulni. Amint az Írás is mondja: „Szabadító érkezik majd Sionból, aki minden istentelenséget kitisztít Jákób családjából,', 'és szövetséget kötök velük, amikor megbocsátom bűneiket.” Ézs 59:20-21; 27:9', 'Igaz, hogy Izrael népe az örömhír ellenségévé lett, de még ez is a ti javatokat szolgálja. Ennek ellenére Izrael még mindig Isten kiválasztott népe, és ő még mindig nagyon szereti őket! Hiszen ezt megígérte Izrael ősapáinak.', 'Isten ugyanis soha nem veszi vissza az ajándékait, és nem vonja vissza, ha egyszer valakit elhív.', 'Gondoljátok csak meg! Régebben ti sem engedelmeskedtetek Istennek. Most azonban, Isten könyörült rajtatok, mivel Izrael engedetlenné vált.', 'Hasonlóképpen, most Izrael engedetlen, végül azonban Isten mégis megkönyörül rajtuk is! Igen, éppen rajtatok keresztül jut el Izrael népéhez is ugyanaz a kegyelem, amelyet ti most élveztek.', 'Mert kivétel nélkül minden ember engedetlen Isten iránt. Ő pedig mindenkit bezárt az engedetlenség börtönébe, hogy azután mindenkin könyörülhessen.', 'Ó, milyen hatalmas Isten gazdagsága, milyen mélységes a bölcsessége és végtelen a tudása! Milyen nehéz megérteni döntéseit! Ki képes követni, hogy Isten mit miért tesz?', 'Amint az Írás is mondja: „Ugyan ki értheti az Úr gondolatait, és ki adhat neki tanácsot?” Ézs 40:13', '„Ki adott valaha is elsőként az Úrnak, hogy most annak visszafizetését várja?” Jób 41:11', 'Mert mindent Isten teremtett, mindent ő tart fenn, és minden őérte létezik. Övé legyen a dicsőség örökké! Ámen.'], ['Isten irgalmára hivatkozva kérlek benneteket testvéreim, hogy adjátok oda magatokat Istennek! Ez olyan, mintha élő áldozatot vinnétek Istennek, amely kedves a számára, és egyedül csak az övé. Ez az, amivel méltóan, igazán és szellemi módon tisztelitek Istent.', 'Ne alkalmazkodjatok a jelenlegi korszak életformájához! Ellenkezőleg, újítsátok meg az egész gondolkodásotokat, és így gyökeresen változzatok meg! Akkor lesztek képesek megérteni és elfogadni, amit Isten akar: ami jó, ami neki tetszik, és ami tökéletes. Ezekre igyekezzetek!', 'Isten különleges ajándékot adott nekem. Ezért figyelmeztetlek benneteket: senki ne tartsa magát többre, mint ami indokolt! Józanul lássátok magatokat, a hiteteknek megfelelően. Hiszen mindenki kapott bizonyos mértékű hitet Istentől.', 'Mert gondoljátok csak meg: az ember teste egységes egész, de sok részből épül fel! Az egyes részeknek mind megvan a maguk különböző feladata.', 'Ugyanígy van ez velünk is, akik Krisztusban vagyunk: sokan vagyunk ugyan, de együttesen alkotunk egyetlen „testet”. Ennek a testnek külön-külön a részei vagyunk, és kölcsönösen kapcsolódunk egymáshoz.', 'Különböző ajándékokat kaptunk, aszerint, hogy Isten mire adott nekünk kegyelmet. Használjuk hát ezeket! Ha például valaki a prófétálás ajándékát kapta, akkor a hite mértéke szerint használja ezt az ajándékot!', 'Aki a gyakorlati dolgokban való szolgálat ajándékát kapta, azzal szolgáljon! Aki a tanítás ajándékát, az tanítson!', 'Aki a bíztatás, bátorítás és figyelmeztetés ajándékát kapta, az bíztassa, bátorítsa és figyelmeztesse a többieket! Aki az adakozás ajándékát kapta, az adjon a többieknek egyszerűen és tiszta szívvel! Aki azt az ajándékot kapta, hogy vezető legyen, az szorgalmasan végezze ezt a feladatot! Aki azt kapta, hogy a szenvedőkkel jót tegyen, az tegye ezt jókedvűen és barátságosan!', 'A bennetek működő szeretet legyen valódi, ne képmutató! Gyűlöljetek minden gonoszságot! Viszont ragaszkodjatok ahhoz, ami jó!', 'Szeressétek egymást, ahogy a testvérek között ez természetes! A másik testvért mindig részesítsétek előnyben magatokkal szemben!', 'Ha dolgozni kell, ne lustálkodjatok, a Szent Szellem tüze lobogjon bennetek, hiszen az Urat szolgáljátok!', 'A reménység töltsön be örömmel! Legyetek türelmesek és kitartók, ha nehézségek vesznek körül! Állandóan imádkozzatok!', 'Isten népét segítsétek meg adományaitokkal, ha szükségük van rá! Gyakoroljátok a vendéglátást!', 'Még azokat is áldjátok meg, akik rosszat mondanak rólatok, vagy rosszat tesznek veletek! Ne kívánjatok nekik semmi rosszat, hanem áldjátok őket!', 'Örüljetek együtt azokkal, akik örülnek, és sírjatok azokkal, akik sírnak!', 'Éljetek egyetértésben és összhangban egymással! Ne legyetek büszkék, hanem az egyszerű emberekkel vállaljatok közösséget! Ne becsüljétek túl nagyra magatokat!', 'Ha valaki rosszat tesz veletek, ne álljatok bosszút érte! Arra törekedjetek, amit minden ember jónak tart!', 'Tegyetek meg mindent, ami tőletek telik, hogy mindenkivel békességben éljetek!', 'Szeretett testvéreim, ne álljatok bosszút magatokért! Inkább bízzátok ezt Isten haragjára, mert meg van írva: „A bosszúállás az én dolgom, én majd megfizetek, ezt mondja az Úr.”', 'Sőt, „ha ellenséged éhezik, adj neki enni, és ha szomjazik, adj neki inni! Mert ez olyan, mintha izzó parazsat tennél a fejére.” Péld 25:21-22', 'Ne engedd, hogy a gonosz legyőzzön téged! Ellenkezőleg: tedd azt, ami jó és helyes — és ezzel te fogod őt legyőzni!'], ['Szükséges, hogy mindenki fogadja el azokat az embereket és hatóságokat, akik kormányoznak, és engedelmeskedjen nekik. Mert mindazokat, akik most gyakorolják a hatalmat, Isten jelölte ki. Bizony, mindenki Istentől kapja a hatalmat a kormányzásra!', 'Így tehát aki nem engedelmeskedik a hatóságoknak, az valójában Isten rendelkezésével fordul szembe. Akik viszont ellenkeznek Isten parancsaival, azok ítélet alá kerülnek.', 'A hatalmon lévők nem azért vannak, hogy azok féljenek tőlük, akik rendesen élnek és jó dolgokat tesznek. Féljenek azok, akik valami rosszat tesznek! Ha nem akarsz félni a hatóságoktól, akkor élj tisztességesen és tedd azt, ami jó — és dicséretet kapsz tőlük!', 'Mert ők valójában Isten szolgái a te érdekedben. De ha valami rosszat teszel, akkor joggal félhetsz tőlük, mert hatalmuk van arra, hogy megbüntessenek, és élni is fognak vele! Isten szolgái ők, hogy Isten haragja szerint álljanak bosszút azokon, akik valami gonosz dolgot tettek.', 'Tehát, szükséges, hogy fogadd el őket és engedelmeskedj nekik! De nem csak a büntetéstől való félelem miatt, hanem azért is, mert tudod, hogy ez a helyes.', 'Ezért kell adót is fizetnetek. Hiszen a hatalom emberei Isten szolgái mindenkinek a javára, és erre a szolgálatra szánják az idejüket.', 'Adjátok meg tehát mindenkinek, amivel tartoztok: akinek adóval, annak fizessétek meg az adót, akinek a vámmal, annak a vámot! Akinek tisztelettel tartoztok, annak adjátok meg az illő tiszteletet! Akit megbecsülés illet, azt pedig becsüljétek meg!', 'Senkinek semmivel ne tartozzatok! De a szeretettel bizony tartoztok egymásnak! Mert aki szereti a másik embert, az engedelmeskedik a Törvénynek.', 'Miért mondom ezt? Mert a Törvény azt mondja: „Ne légy házasságtörő, ne gyilkolj meg senkit, ne lopj, és ne kívánd, ami a másé!”. Mindezek, és az összes többi parancsolat összefoglalható ebben az egyben: „Úgy szeresd a másik embert, mint saját magadat!”', 'A szeretet nem tesz semmit, ami a másik embernek rossz lenne. Ezért ha valaki szeret, akkor egyúttal engedelmeskedik a Törvénynek is.', 'Mindezt annál inkább tegyétek meg, mert jól tudjátok, milyen időket élünk! Itt az ideje, hogy végre felébredjetek az álomból! Hiszen most már sokkal közelebb van hozzánk a szabadulás, mint amikor hívőkké lettünk.', 'Az „éjszaka” már majdnem elmúlt, és közeleg a „nappal”. Dobjuk hát félre mindazokat a dolgokat, amik a „sötétséghez” tartoznak! Készüljünk fel a harcra, és vegyük fel a „világosság fegyvereit”!', 'Éljünk úgy, ahogy a teljes nappali világosságban illik! Ne vegyünk részt vad mulatozásokban, se részegeskedésben, se szexuális bűnökben! Ne vétkezzünk a testünkkel! Hagyjuk abba a veszekedést, és ne irigykedjünk többé!', 'Ehelyett „öltözzetek az Úr Jézus Krisztusba”! A régi emberi természetet pedig ne tápláljátok, se ne teljesítsétek a kívánságait!'], ['Fogadjátok be magatok közé azokat, akiknek a hite még gyenge! De ne vitatkozzatok velük, se ne kritizáljátok őket!', 'Van, akinek az a meggyőződése, hogy mindenféle ételt szabadon megehet. Akinek meg gyenge a hite, azt hiszi, hogy csak zöldségféléket ehet.', 'Aki tehát mindent megeszik, ne nézze le azt, aki bizonyos dolgokat nem eszik! De aki nem eszik meg mindent, az se ítélje el a másikat, aki mindenfélét szabadon elfogyaszt! Hiszen Isten mindkettőt magához fogadta!', 'Különben is, ki vagy te, hogy más szolgáját elítéld?! Hiszen csak a saját ura döntheti el, hogy jót, vagy rosszat tett. De az Úr szolgája nem fog kudarcot vallani, mert a saját Ura képes arra, hogy megsegítse!', 'Az egyik ember bizonyos napokat fontosabbnak tart, mint a többit. Mások viszont mindet egyformának gondolják. De mind a kettő legyen meggyőződve a saját felfogásának helyességéről.', 'Aki különbséget tesz a napok között, az Úr tiszteletére teszi. Aki megeszik mindenféle ételt, az is az Úrért teszi, hiszen hálát ad Istennek, amikor eszik. Aki viszont bizonyos ételeket soha nem eszik, az is az Úrért teszi, és ő is hálát ad Istennek.', 'Igen, mi mind az Úrért élünk! Közülünk senki sem él önmagának, és senki sem hal meg a maga akaratából.', 'Mert ha élünk, az Úrnak élünk, ha pedig meghalunk, az Úrnak halunk meg. Tehát akár élünk, akár meghalunk, az Úrhoz tartozunk.', 'Hiszen Krisztus azért halt meg, és azért támadt fel, hogy uralkodjon mind a halottak, mind az élők felett.', 'Te viszont hogy mered elítélni vagy megvetni a testvéredet? Hiszen mindannyian oda fogunk állni az ítélő Isten elé!', 'Ahogyan az Írás mondja: „Mindenki térdet fog hajtani előttem, és mindenki nyilvánosan ki fogja mondani, hogy én vagyok az Isten, ez olyan biztos, mint ahogy élek, mondja az Úr.” Ézs 45:23', 'Tehát mindenki külön-külön fog saját magáról felelni Istennek.', 'Tehát, ne kritizáljuk, se ne ítéljük el többé egymást! Inkább határozzuk el, hogy nem teszünk semmi olyat, amivel a testvéreink hitét lerombolnánk!', 'Tudom, sőt meg vagyok győződve az Úr Jézusban, hogy önmagában véve nincs abban semmi rossz, ha valaki minden ételt megehetőnek tart. Csak akkor árt neki, ha úgy gondolja, hogy nem szabad megennie, és mégis megeszi.', 'Ha megbántod a testvéredet azzal, hogy valamit megeszel, akkor nem a szeretet útját követed. Vigyázz, hogy ne rombold le a másik testvér hitét azzal, hogy olyan ételt eszel, amit szerinte nem lenne szabad! Hiszen Krisztus őérte is meghalt!', 'Ne engedjétek, hogy mások rossznak tartsák, amit ti helyesnek gondoltok!', 'Mert Isten uralma alatt nem az számít, hogy mit eszel, vagy iszol. Csak az számít, hogy Isten elfogad-e, hogy a békesség uralkodik-e benned és a Szent Szellem öröme.', 'Aki tehát így szolgálja Krisztust, annak valóban örül majd Isten, és az ilyen embert a többiek is elismerik.', 'Ezért teljes erővel törekedjünk azokra a dolgokra, amik a közöttünk lévő békességet, összhangot, egymás épülését és megerősítését szolgálják!', 'Ne romboljátok le Isten munkáját valamiféle ételek miatt! Mert igaz ugyan, hogy önmagában véve minden étel megehető, de mégis rosszul teszed, ha olyat eszel, amivel a testvéred hitét rombolod.', 'Inkább ne egyél húst, vagy ne igyál bort, ha ezzel a testvéred hitének ártasz! Ne tegyél semmi olyat, amivel akadályt gördítenél az útjába!', 'Ezekben a dolgokban a meggyőződésed legyen a te titkod, amit csak Isten ismer! Boldog és áldott, aki azt teszi, amit helyesnek tart, és emiatt nem kell utólag magát elítélnie.', 'Aki viszont úgy eszik meg valamit, hogy nem biztos benne, hogy ez helyes, az ítéletet von magára, mert nem a hite és meggyőződése szerint cselekedett. Mert minden, amit nem a hitünk alapján teszünk, az bűn.'], ['Mi, akik erősek vagyunk, türelmesen el kell viseljük azoknak a gyen15 geségeit, akik még gyengék. Ne éljünk tehát a magunk kénye-kedve szerint!', 'Sőt, inkább igyekezzünk mindenben a testvéreink kedvét keresni, és erősítsük őket!', 'Gondoljátok meg, hogy Krisztus sem a saját érdekeit nézte! Hiszen ez van megírva róla az Írásokban: „Mindaz a rossz, amit rólad mondtak, Istenem, engem ért.”', 'Mindaz, amit az Írásokban régebben megírtak, a mi tanulságunkra szolgál. Azért írták le, hogy az Írások felbátorítsanak, türelmes kitartásra buzdítsanak bennünket, és ezáltal reménységet kapjunk.', 'Isten, akitől a kitartást és a bátorítást kapjátok, adja meg nektek, hogy Krisztus Jézus akarata szerint egyetértésben éljetek egymással,', 'és mindnyájan egy szívvel-lélekkel dicsőítsétek Istent, a mi Urunk, Jézus Krisztus Atyját!', 'Fogadjátok el egymást, ahogyan Krisztus is elfogadott benneteket, és szolgálja ez is Isten dicsőségét!', 'Mert azt mondom, hogy Krisztus azért lett Izrael népének szolgája, hogy megmutassa Isten hűségét. Igen, Isten valóban megtartja az ősapáinknak tett ígéreteit.', 'De Krisztus nemcsak ezért jött, hanem azért is, hogy a nem zsidó népek dicsőítsék Istent nagy irgalmasságáért. Mint ahogy meg van írva az Írásokban: „Dicsérlek téged, Istenem, a nem zsidó népek között, és nevednek zengek éneket.” Zsolt 18:50', 'Majd ismét ezt mondja: „Örüljön minden nem zsidó nép is, Isten saját népével együtt!” 5Móz 32:43', 'És megint: „Dicsőítsétek az Urat, ti nem zsidó népek mindnyájan, és dicsérjék őt az összes nemzetek!” Zsolt 117:1', 'És ismét, amint Ézsaiás próféta mondja: „Megjelenik majd Jesse egyik utóda, aki azért jut hatalomra, hogy uralkodjon a nem zsidó népek felett. Benne reménykednek majd a nem zsidó nemzetek.” Ézs 11:10', 'Isten, aki minden reménység forrása, egészen csordultig töltsön be titeket örömmel és békességgel — a benne való hitetek által. S így a Szent Szellem ereje által a reménységetek is túláradóan bőséges legyen!', 'Testvéreim, meg vagyok győződve róla, hogy telve vagytok mindenféle jósággal és tudással. Sőt, még egymást is képesek vagytok helyreigazítani.', 'Mégis őszintén írtam nektek néhány dologról, hogy emlékeztesselek benneteket. Hiszen Isten maga adott nekem kegyelmet,', 'hogy Krisztus Jézus szolgája legyek a nem zsidó népek között. Miközben az örömhírt mondom az embereknek, papi szolgálatot végzek. Az a célom, hogy a nem zsidó népek Isten számára elfogadható istentiszteleti áldozattá legyenek. Igen, hogy a Szent Szellem tegye őket egyedül Isten számára elválasztott és kedves áldozattá.', 'Tehát van okom rá, hogy dicsekedjek a munkámmal, amit Istenért végzek. De kizárólag azért merek dicsekedni vele, mert Krisztus Jézus által végzem.', 'Hiszen még említeni se mernék olyan dolgokat, amiket a magam erejéből tettem. Csakis olyanokról beszélek, amiket Krisztus maga tett általam, akár a beszédem, akár a tetteim által. Mégpedig azért, hogy a nem zsidó népeket így az Isten iránti engedelmességre vezessem.', 'Jelek és csodák által, a Szent Szellem erejével végeztem mindezt. Jeruzsálem környékétől kezdve egészen Illíriáig mindenhol elmondtam az embereknek a Krisztusról szóló örömhírt. Így a munkámnak ezt a részét befejeztem.', 'Azonban mindig arra törekedtem, hogy ne ott hirdessem az örömhírt, ahol Krisztus neve már ismert volt. Nem akartam olyan alapra építeni, amelyet valaki más rakott le.', 'Hanem ahogyan meg van írva az Írásokban: „Akiknek eddig nem beszéltek még róla, azok is meglátják majd őt, és azok is megértik majd, akik még nem hallottak róla.” Ézs 52:15', 'Emiatt nem tudtam eddig eljutni hozzátok, pedig már sokszor szerettelek volna meglátogatni benneteket.', 'De most már befejeztem a munkámat ezekben az országokban. Így az a tervem, hogy amikor Hispániába utazok, akkor titeket is meglátogatlak.', 'Hiszen már évek óta szeretnélek látni benneteket. Bizonyára segíteni fogtok nekem, hogy tovább utazhassak, ha már egy kis időt eltöltöttem nálatok.', 'Most azonban előbb Jeruzsálembe kell mennem, hogy ott Isten népét megsegítsem.', 'Ugyanis néhányan a jeruzsálemi testvéreink közül nagyon szegények. A macedóniai és görögországi gyülekezetek pedig elhatározták, hogy gyűjtést rendeznek a szegény jeruzsálemi testvérek számára.', 'Szívesen tették, de ugyanakkor tartoznak is ezzel. Hiszen ezek a nem zsidó népek sok szellemi áldást kaptak a zsidó testvéreken keresztül. Illő tehát, hogy adományaikkal viszonozzák a szellemi áldásokat.', 'Most tehát magam viszem el az összegyűjtött pénzt Jeruzsálembe, hogy biztosan megkapják az ottani testvérek. Ha ezt a feladatomat elvégeztem, utána már indulhatok is Hispániába. Útközben megállok Rómában, és meglátogatlak benneteket.', 'Biztos vagyok benne, hogy mikor hozzátok érkezem, Krisztus áldásának teljességét viszem hozzátok.', 'Arra kérlek benneteket, testvéreim, segítsetek nekem azzal, hogy erőteljesen imádkoztok értem Istenhez! Tegyétek meg ezt, Urunk, Jézus Krisztusért, és a Szent Szellem szeretete által!', 'Imádkozzatok értem, hogy megszabaduljak a hitetlen júdeai emberektől! Imádkozzatok, hogy az ajándékot, amit viszek, szívesen fogadják a jeruzsálemi testvérek!', 'És azért is, hogy nagy örömmel elmehessek hozzátok, és veletek együtt én is megpihenjek, ha valóban Isten is ezt akarja!', 'Isten, aki békességünk forrása, legyen veletek! Ámen.'], ['Ajánlom nektek testvérnőnket, Fébét, aki a kenkreai gyülekezet munkatársa, mert megbízhattok benne.', 'Fogadjátok őt szeretettel az Úrban, úgy, ahogyan Isten népéhez illik! Segítsétek mindenben, amire csak szüksége van, mert ő is sokat segített nekem, és másoknak is!', 'Köszöntsétek Priszkát és Akvilát, akik munkatársaim Krisztus Jézusban!', 'Ők életük kockáztatásával mentettek meg engem, amiért hálás vagyok nekik. De nemcsak én, hanem a nem zsidó népek között lévő összes gyülekezetek is.', 'Köszöntsétek a gyülekezetet, amely a házuknál szokott összejönni. Köszöntsétek az én kedves Epainetosz barátomat is! Ő volt az első, aki Ázsia tartományában Krisztus követője lett.', 'Köszöntsétek Máriát, aki olyan sokat dolgozott közöttetek!', 'Köszöntsétek Andronikoszt és Juniászt, a rokonaimat, akik régebben velem együtt raboskodtak a börtönben! Előbb lettek hívők, mint én, és nagyra becsülik őket az apostolok között.', 'Köszöntsétek Ampliátuszt, akit nagyon szeretek az Úrban!', 'Köszöntsétek Urbánuszt, munkatársunkat az Úrban, és szeretett barátomat, Sztakhüszt is!', 'Köszöntsétek Apellészt, aki kiállta a próbát, és bebizonyította, hogy igazán szereti Jézust!', 'Köszöntsétek Arisztobuloszt és a családját, meg Heródiónt, a rokonomat, és azokat, akik Narcisszusz családjából az Urat követik!', 'Köszöntsétek Trüfainát és Trüfószát! Ez a két asszony sokat dolgozott az Úrért. Köszöntsétek kedves barátomat, Persziszt, aki szintén sokat tett az Úrért!', 'Köszöntsétek Rufuszt, az Úr kiválasztott szolgáját, és Rufusz anyját, akit én is úgy szeretek, mintha édesanyám lenne!', 'Köszöntsétek Aszünkritoszt, Flegónt, Hermészt, Pátrobászt, Hermászt és a velük levő többi testvért!', 'Köszöntsétek Filologoszt és Júliát, Néreuszt és a nőtestvérét, meg Olümpászt és a velük levő többi testvért is!', 'Köszöntsétek egymást szent csókkal! Krisztus összes gyülekezetei köszöntenek benneteket.', 'Figyelmeztetlek benneteket testvéreim, hogy legyetek nagyon óvatosak és vigyázzatok, mert vannak, akik széthúzást és viszályt okoznak, és az embereket egymás ellen fordítják. Ezek összezavarják a többiek hitét, és ellenkeznek azzal az igaz tanítással, amit hallottatok. Kerüljétek el őket!', 'Az ilyenek nem Krisztus Urunknak szolgálnak, hanem a saját étvágyukat és emberi kívánságaikat akarják kielégíteni. Hízelgéssel és mézes-mázos szavakkal becsapják az egyszerű és ártatlan embereket.', 'A ti engedelmességetek híre már mindenhová eljutott, ezért nagyon örülök nektek! Azt akarom, hogy bölcsek legyetek abban, ami jó, és ne legyen semmi közötök a gonoszhoz.', 'A békesség Istene hamarosan összetapossa a Sátánt a lábatok alatt. Urunknak, Jézusnak kegyelme legyen veletek!', 'Köszönt még benneteket Timóteus, a munkatársam, és rokonaim: Luciusz, Jázon és Szószipatrosz is.', 'Én is köszöntelek benneteket az Úrban, aki ezt a levelet Pál szavai szerint leírom: Terciusz.', 'Köszönt benneteket Gájusz, aki nemcsak az én házigazdám, hanem az egész gyülekezeté is. Köszönt benneteket Erásztosz, a városi kincstárnok, és Kvártusz testvér.', 'Urunk, Jézus Krisztus kegyelme legyen veletek! Ámen.', 'Dicsőség Istennek! Mert ő az, aki meg tud titeket erősíteni az örömhír által, amit én hirdetek, és amely Jézus Krisztusról szól. Ez az a titok, amely kezdettől fogva el volt rejtve,', 'most azonban nyilvánosságra került a próféták írásai által. De az örökké élő Isten parancsa szerint nemcsak nekünk, hanem minden nem zsidó népnek is kihirdették ezt a titkot, hogy ők is eljussanak a hitből származó engedelmességre.', 'Az egyedül bölcs Istené legyen minden dicsőség Jézus Krisztus által mindörökké! Ámen.']], '1Corinthians': [['Üdvözlet Páltól és Szószthenésztől, aki Krisztusban a testvérünk. Engem, Pált, Jézus Krisztus arra hívott el, hogy apostola legyek. Igen, ezt Isten így akarta.', 'Szól ez a levél Isten Korinthus városában élő gyülekezetének. Nektek, akik Krisztus Jézus által szentek lettetek. Nektek, akiket arra hívott el, hogy Isten szent népévé legyetek. De más helyeken lévő gyülekezeteknek is szól: mindazoknak, akik segítségül hívják Jézus Krisztus nevét, aki a mi Urunk és az ő Uruk is.', 'Atyánk, az Isten, és Urunk Jézus Krisztus adjon nektek kegyelmet!', 'Mindig hálát adok Istenemnek értetek! Hálát adok azért a kegyelemért, amit Krisztus Jézussal együtt ajándékozott nektek.', 'Mert Jézus által Isten mindennel megáldott benneteket: a beszéd és ismeret minden fajtájával.', 'Annyira megáldott, hogy ezáltal Isten minden kétséget kizáróan megerősítette mindazt, amit nektek a Krisztusról mondtam.', 'Így tehát minden kegyelmi ajándék megvan közöttetek, és örömmel várjátok Urunk, Jézus Krisztus megjelenését.', 'Isten mindvégig megerősít majd titeket, hogy Urunk, Jézus Krisztus Napján senki ne vádolhasson benneteket.', 'Isten teljesen megbízható, és ígéreteit megtartja! Ő hívott el bennünket arra, hogy teljes életközösségben éljünk Fiával, Jézus Krisztussal, aki a mi Urunk.', 'Testvéreim, Urunk Jézus Krisztus nevében arra kérlek benneteket, és azt tanácsolom, hogy összhang és egyetértés uralkodjon közöttetek, amikor beszéltek! Ne legyen köztetek széthúzás, se pártoskodás, hanem tökéletesen kapcsolódjatok egymáshoz, mind a gondolkodásban, mind a céljaitokban!', 'Ugyanis Khloé családjából jöttek néhányan, és tőlük hallottam, hogy veszekedtek egymás közt.', 'Azokra gondolok, akik ezt mondják: „Én Pált követem”, mások meg: „Én Apollós csoportjába tartozom”, mások ezt mondják: „Én Kéfáshoz tartozom”, megint mások: „Én pedig közvetlenül Krisztushoz.”', 'Mit gondoltok, részekre lehet szaggatni Krisztust? Vagy talán Pált feszítették keresztre, hogy meghaljon értetek? Vagy azért merítkeztetek be, hogy Pál tanítványai legyetek?', 'Hálát adok Istennek azért, hogy közületek senkit sem merítettem be, csak Kriszpuszt és Gájuszt,', 'hogy senki se mondhassa, hogy az én nevemre merítkezett be.', 'Igaz, még Sztefanász családját is bemerítettem, de rajtuk kívül tényleg nem emlékszem másra, akit bemerítettem volna.', 'Krisztus ugyanis nem azért küldött engem, hogy bemerítsek, hanem azért, hogy az örömhírt elmondjam mindenkinek. De azt se okoskodó szónoklatokkal, nehogy a Krisztus keresztjéről, vagyis a haláláról szóló üzenet elveszítse az erejét.', 'Mert akik a vesztükbe rohannak, azok a keresztről szóló üzenetet bolondságnak tartják. Számunkra azonban, akiket az Úr megment, ez az üzenet az Isten erejét jelenti.', 'Ugyanis ezt mondja az Írás: „A bölcsek bölcsességét semmivé teszem majd, az értelmesek értelmét pedig félredobom.” Ézs 29:14', 'Mire jut itt a „bölcs”? Mit akar az írástudó, vagy a divatos filozófus? Hiszen Isten már e korszak minden bölcsességéről bebizonyította, hogy bolondság!', 'A bölcs Isten úgy határozott, hogy a világ a maga bölcsessége által ne legyen képes őt megismerni. Ezért Isten abban leli örömét, hogy a bolondságnak látszó örömhír üzenetével menti meg azokat, akik ezt hittel elfogadják.', 'A zsidók csodás jeleket kívánnak, a görögök meg a bölcsességet keresik.', 'Mi azonban egyedül Krisztusról beszélünk, akit keresztre feszítettek és meghalt. Ő a zsidók számára botrány, a nem zsidók számára pedig ez az egész bolondságnak tűnik.', 'Krisztus azonban minden meghívott számára — akár zsidók, akár nem zsidók — Istentől származó erő és bölcsesség.', 'Mert Isten tettei, amiket az emberek bolondságnak tartanak, bölcsebbek minden emberi bölcsességnél! Még ha Isten gyengének látszik is, akkor is erősebb minden emberi erőnél!', 'Testvéreim, amikor Isten elhívott benneteket, nem sokan voltak köztetek bölcsek, hatalmasok, vagy előkelő származásúak az emberek megítélése szerint. Gondolkozzatok el ezen!', 'Mert Isten azokat a dolgokat választotta, amiket ez a világ bolondságnak tart, hogy ezáltal megszégyenítse a bölcseket. Azokat választotta, amiket a világ gyengének tekint, hogy megszégyenítse mindazt, amit erősnek tartanak.', 'Bizony, a világ értéktelen dolgait választotta, olyanokat, amiket mások megvetnek, és semmibe vesznek, hogy semmivé tegye azokat, amiket mások sokra tartanak.', 'Mindezt pedig azért tette, hogy Isten előtt senki ne dicsekedhessen!', 'Isten tett benneteket Krisztus részeivé. Így lett Krisztus a mi bölcsességünk, Isten őbenne fogadott el minket. Krisztusban választott külön minket Isten a maga számára, és Krisztus szabadított meg a bűn uralmától.', 'Amint az Írás mondja: „Aki dicsekszik, az csakis az Úrral dicsekedjék!”'], ['Így tehát testvéreim, azzal az elhatározással mentem hozzátok, hogy az Istentől származó igazságokat egyszerűen fogom elmondani, nem pedig emberi bölcsességgel, vagy szónoki fogásokkal.', 'Elhatároztam, hogy csakis Jézus Krisztusról fogok nektek beszélni, és róla is csak úgy, mint aki meghalt a kereszten.', 'Amikor hozzátok érkeztem, gyenge voltam, féltem és reszkettem.', 'Beszédemet és tanításomat azonban nem bölcs szavak tették meggyőzővé. A Szent Szellem ereje mutatkozott meg, amikor beszéltem — ez volt a bizonyítéka annak, hogy igazat mondok!', 'Ez pedig azért történt így, hogy hitetek alapja az Isten erejének megtapasztalása legyen.', 'Igaz, a szellemileg érett hívőket mégis tanítjuk a bölcsességre. Azonban ez egészen más, mint a jelenlegi világ bölcsessége. Más, mint azoknak a bölcsessége, akik most uralkodnak a világ felett. Hiszen ezek a vezetők el fogják veszíteni a hatalmukat.', 'Mi Isten bölcsességét tanítjuk, amelyet ő mindeddig titokban tartott. Ezt a bölcsességet már az idők kezdete előtt arra rendelte, hogy a mi dicsőségünkre legyen.', 'A világ felett uralkodó hatalmasok közül senki nem ismerte fel ezt a bölcsességet. Hiszen, ha felismerték volna, nem feszítették (ölték) volna meg a Dicsőség Urát (Jézust) a kereszten.', 'Mert azt mondja az Írás: „Amit szem még nem látott, fül soha nem hallott, amit emberi képzelet még soha ki nem talált, olyan dolgokat készített Isten azoknak az embereknek, akik szeretik őt.” Ézs 64:4', 'Nekünk azonban Isten mégis megmutatta ezeket a dolgokat a Szent Szellem által! Hiszen a Szent Szellem mindent kikutat, még magának Istennek a mélységes titkait és gondolatait is.', 'Hiszen egy bizonyos ember gondolatait is csak annak az embernek a szelleme ismeri igazán. Az emberek közül senki más nem ismerheti annak az embernek a belső dolgait. Ugyanígy, Isten gondolatait sem ismeri senki, egyedül Isten Szelleme.', 'Mi azonban nem ennek a világnak a szellemét kaptuk, hanem az Istentől származó Szent Szellemet. Őt Isten azért adta nekünk, hogy általa megismerhessük, amiket Isten — ingyen kegyelemből — nekünk ajándékozott.', 'Amikor ezekről a dolgokról beszélünk, nem az emberek bölcsessége szerint szólunk, hanem úgy, ahogy a Szent Szellem tanít: szellemi dolgokat szellemi módon magyarázunk.', 'De az az ember, aki nem szellemi, nem tudja felfogni az Isten Szellemétől származó dolgokat. Számára mindez csak bolondság. Egyszerűen képtelen megérteni a szellemi dolgokat. De ez nem is csoda, hiszen a szellemi dolgokat csak a Szent Szellem által lehet megérteni.', 'A szellemi ember viszont mindent meg tud vizsgálni és érteni, és képes mindent helyesen mérlegelni és értékelni. Őt magát azonban senki sem tudja igazán megérteni. Mert, ahogyan az Írás mondja:', '„Ki ismeri és érti az Úr gondolatait? és ki adhat tanácsot neki?” Ézs 40:13 (Szeptuaginta) Bennünk azonban a Krisztus gondolatai és szándékai élnek, és az ő gondolkozásmódja szerint gondolkozunk.'], ['Veletek azonban, testvéreim, eddig nem beszélhettem úgy, mint szellemi emberekkel. Csak úgy, mint akik a Krisztus követésében még kisgyermekek vagytok, és nem szellemiek, hanem testiek.', 'Úgy tanítottalak benneteket, ahogy az anya tejjel itatja gyermekét. Igen, tejjel és nem felnőtteknek való étellel, hiszen azt még nem tudtátok volna megenni. Sőt, még most sem tudnátok,', 'hiszen még mindig a régi emberi természet uralkodik rajtatok. A köztetek lévő féltékenység és veszekedések ezt bizonyítják! Úgy viselkedtek, mint a hitetlenek.', 'Hiszen, amikor egyikőtök azt mondja: „Pált követem”, a másik meg így szól: „Én Apollós embere vagyok”, vajon nem úgy beszélteke, ahogy a hitetlenek szoktak?', 'Mert ugyan ki az az Apollós? Kicsoda Pál? Csak Isten szolgái, akik elvezettek benneteket a hitre, ahogyan az Úr erre képessé tette őket.', 'Igen, én ültettem el bennetek az Isten beszédét, mint egy kis fiatal növényt a földbe. Később Apollós öntözte, de mégis Isten az, aki felnevelte.', 'Tehát nem az a fontos, aki elülteti, sem nem az, aki öntözi, hanem egyedül Isten, mert ő neveli fel.', 'Aki elülteti, meg aki öntözgeti, egy célért dolgoznak, és mindketten jutalmat kapnak érte.', 'Hiszen mi Isten munkatársai vagyunk, ti pedig az ő birtoka és szántóföldje vagytok. Vagy másik hasonlattal, olyanok vagytok, mint egy ház, amelynek Isten a tulajdonosa.', 'Mint bölcs építőmester, én alapoztam meg ezt a házat, ahogy Isten erre képessé tett. A további építést azonban már mindenkinek magának kell végeznie! Jól vigyázzatok, hogyan és mit fogtok erre az alapra építeni!', 'Igen, a ház alapja már készen van: Jézus Krisztus ez az alap! Más alapot senki sem készíthet.', 'Erre az alapra azután mindenki ráépítheti a maga házát, amihez különböző anyagokat használhat fel: aranyat, ezüstöt, drágaköveket, fát, szénát, vagy szalmát.', 'Hogy milyen anyagból épített, az az Ítélet Napján fog kiderülni. Mert az a Nap tűzzel jön el, és próbára teszi, hogy ki milyen anyagból építkezett.', 'Ha valakinek a háza kiállja a tűz próbáját, akkor az az ember jutalmat kap.', 'De ha elég a háza, veszteséget szenved. Ő maga ugyan megmenekül, de csak úgy, mint akit az égő házból a tűzön keresztül mentenek ki.', 'Nem tudjátok, hogy ti Isten Temploma vagytok, és Isten Szelleme lakik bennetek?', 'Ha valaki rombolja és pusztítja Isten Templomát, azt Isten is el fogja pusztítani. Mert Isten Temploma szent — és ti vagytok ez a Templom.', 'Senki ne csapja be magát! Ha valaki közületek azt gondolja, hogy a jelenlegi világ szerint bölcsnek számít, inkább legyen „bolonddá”, hogy valóban bölcs lehessen.', 'Miért? Mert ennek a világnak a bölcsessége Isten szemében bolondság. Ahogyan az Írás is mondja: „Isten a saját ravaszságukkal ejti csapdába a bölcseket.”', 'Másutt: „Az Úr tudja, hogy a bölcsek gondolatai semmit sem érnek.”', 'Azért senki ne dicsekedjék emberekkel, hiszen minden a tiétek:', 'Pál is, Apollós is, Kéfás is, a világ is, az élet is, a halál is, a jelen meg a jövendő is. Minden a tiétek,', 'ti Krisztusé vagytok, Krisztus pedig Istené.'], ['Mi Krisztus szolgái vagyunk, és Isten ránk bízta titkait — így tekintsen ránk mindenki!', 'Akire pedig rábíztak valamit, attól elvárják, hogy hűséges és megbízható legyen.', 'Én azonban nem törődöm vele, mi a véleményetek rólam, és hogyan ítéltek meg engem. Az sem érdekelne, ha a bíróság ítélkezne felettem. Sőt, még én sem mondok ítéletet magamról.', 'Bár lelkiismeretem tiszta, ez még nem bizonyítja, hogy ártatlan vagyok. Maga az Úr fog felettem ítélkezni!', 'Azért ne mondjatok ítéletet senkiről idő előtt, vagyis mielőtt az Úr eljön! Várjátok meg őt! Ő majd rávilágít arra, amit ma még a sötétség takar el a szemünk elől. Napvilágra hozza még a szív legrejtettebb szándékait is. Akkor majd Istentől kapja meg mindenki az őt megillető dicséretet.', 'Testvéreim, mindezt tiértetek mondtam, és Apollóst, meg magamat csak a példa kedvéért említettem. Tanuljátok meg, mit jelent ez: „Ne menj túl azon, amit az Írás mond!” Ne legyetek büszkék, és ne dicsekedjetek az egyik emberrel a másik ellenében.', 'Ki mondta, hogy te jobb vagy, mint a másik? Amid van, azt mind Istentől kaptad! De ha így van, akkor hogy mersz valamivel dicsekedni, mintha nem ajándékba kaptad volna?', 'Azt gondoljátok, hogy már mindenetek megvan, ami szükséges. Azt hiszitek, már gazdagok vagytok. Már királynak érzitek magatokat, de nélkülünk. Bárcsak valóban királyok lennétek! Hiszen akkor mi is veletek együtt uralkodhatnánk.', 'Úgy gondolom, Isten nekünk, apostoloknak az utolsó helyet adta. Mindenki szeme láttára odaállított bennünket, mint akiket már halálra ítéltek. Így az egész világ bennünket néz — az angyalok is, meg az emberek is.', 'Mi bolondok vagyunk Krisztusért, ti pedig bölcseknek tartjátok magatokat Krisztusban. Mi gyengék vagyunk, ti pedig azt hiszitek, hogy erősek vagytok. Benneteket tisztelnek, bennünket pedig lenéznek.', 'Mindeddig a pillanatig ilyen az életünk: éhezünk és szomjazunk, ruhánk sincs elegendő, sokszor megvernek bennünket, hajléktalanok és hontalanok vagyunk,', 'saját kezünkkel keressük a kenyerünket. Akik átkoznak, azokat megáldjuk, és kitartással tűrjük, ha üldöznek bennünket.', 'Akik rosszat mondanak rólunk, azokról jót mondunk. Mind a mai napig úgy bánnak velünk az emberek, mintha a világ szemetje lennénk, a föld szégyene.', 'De nem azért írom ezeket, hogy megszégyenítselek, inkább figyelmeztetni akarlak benneteket, mint kedves gyermekeimet.', 'Mert lehetne akár tízezer tanítómesteretek is a Krisztusban, de édesapátok csak egy van. Mert a Krisztus Jézusban én lettem a szellemi édesapátok, hiszen az örömhírt tőlem hallottátok.', 'Ezért, kérlek, kövessetek engem!', 'Éppen ezért küldtem el hozzátok Timóteust, akit szeretek, és aki hűséges szellemi gyermekem az Úrban. Ő majd eszetekbe juttatja, hogyan élek a Krisztus Jézus uralma alatt. Ezt az életmódot tanítom mindenhol, minden gyülekezetben.', 'Néhányan közületek büszkék és önteltek lettek. Azt gondolják, hogy úgysem jutok el hozzátok.', 'Azonban, ha az Úr is úgy akarja, bizony meglátogatlak benneteket, mégpedig hamarosan! Akkor majd kiderül, hogy ezek a büszke emberek valóban olyan erősek, vagy csak a hangjuk nagy.', 'Mert Isten Királysága nem üres beszéd, hanem hatékony erő.', 'Mit akartok? Azért menjek hozzátok, hogy megbüntesselek benneteket, vagy szeretettel és szelíden?'], ['Azt a hírt hallottam, hogy szexuális bűnök is előfordulnak köztetek. Sőt, olyan bűn is, amire még azok között sincs példa, akik nem ismerik Istent: hogy valaki a mostoha-anyjával él együtt.', 'Ti meg annyira büszkék vagytok, hogy nem is bánkódtok ezen?! Miért nem külditek el magatok közül az ilyen embert?', 'Bár én fizikailag távol vagyok, szellemben mégis ott vagyok köztetek. Már el is határoztam, hogy mit kell az ilyen emberrel tenni. Úgy hoztam ezt az ítéletet, mintha ott lennék közöttetek.', 'Gyűljetek össze az Úr Jézus nevében, és én szellemben ott leszek veletek. Akkor Urunk, Jézus hatalmával', 'adjuk át a Sátánnak azt a férfit. Ez ugyan most a teste romlását, vagy pusztulását jelenti, azonban szelleme mégis megmenekülhet az Úr Napján.', 'Nem helyes, hogy dicsekedtek! Nem ismeritek a mondást: „Egy kevés kovásztól is megkel az egész tészta”?', 'Tisztítsátok hát ki magatok közül azt a régi „kovászt”, hogy teljesen új „tésztává” legyetek. Hiszen ti olyanok vagytok, mint a kovásztalan kenyér! Mert Krisztust, a mi Pászkabárányunkat már feláldozták!', 'Azért a tisztaságnak és az igazságnak kovásztalan kenyerével ünnepeljünk! Ne pedig a rosszaságnak és gonoszságnak régi kovászával!', 'Előző levelemben írtam már nektek, hogy ne legyen semmi közötök a szexuális bűnökben élő emberekhez.', 'De ezt nem úgy értettem, hogy ne barátkozzatok ennek a jelenlegi világnak az embereivel, akik szexuális bűnökben élnek, pénzimádók, becsapják egymást, és bálványokat imádnak. Hiszen, ha ezektől az emberektől távol akarnátok élni, ki kellene mennetek a világból.', 'Azt írtam nektek, hogy ne vállaljatok közösséget az olyan emberrel, aki magát Krisztusban a testvéreteknek mondja, de mégis szexuális bűnökben él, vagy a pénz a mindene, vagy bálványokat imád, vagy káromkodik, vagy részeges, vagy csaló. Az ilyennel még csak ne is egyetek együtt!', 'Mert nem az én dolgom, hogy ítéletet mondjak azokról, akik a gyülekezeten kívül élnek. Ti is csak azok felett bíráskodhattok, akik a gyülekezethez tartoznak.', 'A többieket majd Isten fogja megítélni. Ahogy az Írás mondja: „űzzétek ki magatok közül a gonosz embert!”'], ['Ha közületek valakinek a testvérével vitás ügye van, hogyan merészel a bíróságra menni? Hiszen azok, ott a bíróságon nem ismerik Istent! Nem szégyellitek magatokat?! Miért nem Isten népe elé viszitek az ügyet, hogy ők döntsenek róla?!', 'Nem tudjátok, hogy Isten népe fogja a világot megítélni?! Ha a világ felett fogtok ítéletet mondani, nem vagytok képesek közönséges dolgokban ítélni?', 'Nem tudjátok, hogy mi angyalokat fogunk megítélni? Tehát, nyugodtan ítélhetünk egyszerű és közönséges ügyekben is!', 'Amikor mindennapi dolgokban vannak vitáitok, miért fogadtok el bírónak olyanokat, akiknek semmi közük a gyülekezethez?', 'Szégyelljétek magatokat! Hát nincs köztetek egyetlen bölcs ember sem, aki a testvérek közötti vitában igazságos ítéletet tudna hozni?!', 'Inkább hitetlenek bírósága elé mentek, hogy előttük egyik testvér a másikkal vitatkozzon?!', 'Egyáltalán, már az is szégyen és vereség, hogy az egyik testvér a másik ellen a bírósághoz fordul! Miért nem tűritek el inkább az igazságtalanságot? Miért nem viselitek el, ha valaki kárt okoz nektek?', 'Ehelyett ti magatok vagytok igazságtalanok, és kárt okoztok a másiknak, aki ráadásul a testvéretek.', 'Vagy talán nem tudjátok, hogy a gonosz és igazságtalan emberek nem vehetnek részt Isten Királyságában? Ne csapjátok be magatokat! Sem a szexuális bűnökben élők, sem akik bálványokat imádnak, sem akik házasságtörők, prostituáltak, sem homoszexuálisok,', 'sem tolvajok, sem pénzimádók, sem részegesek, sem káromkodók, sem csalók nem vehetnek részt Isten Királyságában.', 'Pedig néhányan ilyenek voltak közületek is. Isten azonban megtisztított, a maga számára elkülönített, és elfogadott benneteket az Úr Jézus Krisztus nevében és Isten Szelleme által.', '„Semmi sem tilos” — írtátok a leveletekben. Erre azt válaszolom: igen, de nem minden hasznos! Azt mondjátok: „Bármit megtehetek”. Igen, de nem engedem, hogy bármi is uralkodjon rajtam” — válaszolom erre.', '„Az étel a gyomromnak való, a gyomrom meg az ételnek” — mondjátok. Ez igaz ugyan, de Isten ezt is, azt is félre fogja tenni, és nem lesz szükség többé rájuk. Testetek azonban nem arra való, hogy a szexuális bűnöket szolgálja, hanem, hogy az Urat szolgáljátok vele. Az Úr pedig gondot visel a testetekre is.', 'Ereje által Isten nemcsak Urunkat, Jézust támasztotta fel a halálból, hanem minket is fel fog támasztani.', 'Nem tudjátok, hogy testetek olyan szorosan hozzá tartozik Krisztushoz, mint az emberhez a testrészei? Ezért hát soha ne szakítsátok el testeteket Krisztustól, hogy egy prostituálttal kapcsoljátok össze! Ez soha ne forduljon elő!', 'Vagy talán nem tudjátok, hogy ha valaki egy prostituálttal szexuálisan egyesül, akkor a kettőjük teste eggyé lesz?! Mert ahogyan az Írás mondja: „a kettő egy testté lesz”.', 'Aki azonban az Úrral egyesül és örökre Hozzá kapcsolódik, annak a szelleme egyesül az Úr szellemével.', 'Fussatok el a szexuális bűnök közeléből is! Minden más bűn, amit csak elkövet az ember, a testén kívül van; aki azonban szexuális bűnt követ el, az a saját teste ellen vétkezik.', 'Tudjátok meg, hogy a testetek a bennetek lakó Szent Szellem temploma! Hiszen a Szent Szellemet Istentől kaptátok, ezért többé már nem a magatok urai vagytok.', 'Isten nagyon drága váltságdíjat fizetett értetek! Ezért dicsőítsétek őt a testetekkel is!'], ['Most pedig a leveletekben feltett kérdésekre felelek. Azt írtátok: „Jobb, ha a férfi nem is házasodik meg”.', 'Én meg azt válaszolom: a szexuális bűnök veszélye miatt minden férfi házasodjon meg, és minden leány menjen férjhez.', 'A férj adja meg a feleségének, amivel tartozik neki, és ugyanígy a feleség is a férjének.', 'Nem a feleség rendelkezik a maga testével, hanem a férje. Hasonlóképpen a férj sem ura a maga testének, hanem a feleségét szolgálja vele.', 'Ne tagadjátok meg a másiktól, hogy a testetekkel szolgáljatok neki! Kivéve, ha ebben előre megegyeztek, és akkor is csak egy ideig, hogy teljesen az imádkozással foglalkozzatok. Azután ismét legyetek együtt. Ezt azért tanácsolom, hogy a Sátán ne tudjon benneteket szexuális kívánságokkal kísérteni.', 'De mindezzel kedvezni akarok nektek, nem pedig parancsolni.', 'Szeretném, ha mindenki úgy élne, mint én! De Isten mindegyikünknek más más ajándékot adott: az egyiknek ilyet, a másiknak másfélét.', 'Akik még nem élnek házasságban, vagy már özvegyek lettek, azoknak azt üzenem: jobban teszik, ha továbbra is egyedül maradnak, mint ahogyan én is élek.', 'De ha nem tudják magukat visszatartani, inkább házasodjanak meg, illetve menjenek férjhez. Mert jobb házasságban élni, mint a szexuális kívánság tüzében égni.', 'Azoknak, akik megházasodtak, üzenem — és ezek valójában az Úr parancsai: Az asszony ne hagyja el a férjét, se ne váljon el tőle!', 'Ha pedig mégis elválik, utána ne menjen máshoz férjhez! Inkább béküljön ki a férjével! Parancsolom a férjeknek is, hogy feleségüktől ne váljanak el, se el ne hagyják őket!', 'A többieknek pedig én mondom, nem az Úr: Ha valamelyik hívő férfinek hitetlen felesége van, aki együtt akar vele élni, a férj ne váljon el tőle!', 'Ha valamelyik hívő asszonynak hitetlen férje van, aki együtt akar vele élni, az asszony ne váljon el tőle!', 'Mert a hitetlen férj meg van szentelve hívő felesége által, és a hitetlen feleség meg van szentelve hívő férje által. Ha nem így lenne, akkor a közös gyermekeik nem tartoznának Isten népéhez, így azonban ezek a gyermekek is szentek.', 'Ha azonban a hitetlen férj, vagy feleség el akar válni hívő házastársától, ám váljon el! Ilyen esetben a hívő férj, vagy a hívő feleség nincs hozzákötve hitetlen házastársához, hanem szabad. Isten azonban arra hívott el benneteket, hogy egymással békességben éljetek.', 'Te hívő feleség, talán még megmentheted a hitetlen férjedet! Te hívő férj, talán még megmentheted a hitetlen feleségedet!', 'Mindenki továbbra is élje úgy az életét, ahogyan Isten azt megadta a számára. Vagyis éljen úgy, ahogyan akkor élt, amikor Isten megszólította. Így rendelkezem az összes gyülekezetben.', 'Ha például valaki már körül volt metélve, amikor Isten megszólította, ne akarjon ezen változtatni! Akit viszont körülmetéletlen állapotban hívott el az Úr, az ne akarjon körülmetélkedni!', 'Mert nem az a fontos, hogy valaki körül van metélve, vagy nincs! Csak egy dolog számít: az Isten parancsainak való engedelmesség.', 'Mindenki maradjon meg abban az állapotában, ahogyan elhívta az Úr!', 'Rabszolgaként kaptad az elhívást? Ne törődj vele! Ha azonban szabaddá lehetsz, akkor használd ki az alkalmat arra, hogy felszabadulj!', 'Mert az Úrban elhívott rabszolga az Úr felszabadított embere. Hasonlóképpen, aki szabad emberként kapta az elhívást, az meg Krisztus rabszolgája.', 'Drága váltságdíjat fizetett értetek Isten, ezért ne embereket szolgáljatok!', 'Testvéreim, az új életben, amit Isten előtt éltek, maradjatok meg abban az állapotban, amelyben az elhívást kaptátok!', 'Most szeretnék azokról írni, akik még nem házasodtak meg, illetve nem mentek férjhez. Erről ugyan nem kaptam az Úrtól parancsot, mégis szeretnék tanácsot adni nektek. Úgy mondom ezt, mint akiben meg lehet bízni, mert az Úr kegyelmet adott nekem.', 'Az a véleményem, hogy a mostani nehéz időkben az a helyes, ha mindenki abban az állapotban marad, ahogyan éppen most van.', 'Ha megnősültél, akkor ne akarj elválni! Ha nincs feleséged, ne is keress magadnak!', 'De ha mégis megnősülsz, nem vétkezel; és ha a leány férjhez megy, ő sem vétkezik. Az ilyeneknek azonban gondjaik lesznek a mindennapi életükben; én pedig szeretnélek benneteket megkímélni.', 'Ezt pedig azért mondom, testvéreim, mert a kijelölt idő hamarosan letelik. Ezért mostantól fogva akinek van felesége, úgy éljen, mintha nem is lenne.', 'Aki szomorú, úgy éljen, mintha nem is lenne szomorú, aki örül, mintha nem is örülne, aki vásárol valamit, mintha semmije se lenne!', 'Aki ennek a világnak a dolgait használja, úgy éljen, hogy ezek a dolgok nem fontosak. Igen, így éljetek, mert ez a világ és az egész jelenlegi formája el fog múlni.', 'Azt szeretném, hogy gondok és aggodalom nélkül éljetek. Az a férfi, aki nem házasodik meg, az Úr tetszését keresi, és az Úr munkájára van gondja.', 'Aki azonban megnősült, az a világi dolgokkal törődik, és a felesége kedvét keresi.', 'Így kétfelé oszlik a figyelme: kedvét keresi az Úrnak is, meg a feleségének is. Hasonlóan: az asszony, akinek nincs férje, vagy a leány, aki még nem ment férjhez, az Úr dolgaira visel gondot, és egyedül az Urat szolgálja testével és szellemével egyaránt. Az az asszony azonban, aki férjnél van, a mindennapi dolgokkal törődik, és a férje kedvét keresi.', 'Mindezt azonban a ti érdeketekben mondom, nem azért, hogy korlátozzalak benneteket. Abban szeretnék segíteni, hogy helyesen és jó rendben éljetek, teljes odaadással szolgáljátok az Urat, és ebben ne akadályozzon benneteket semmi.', 'Ha egy férfi úgy gondolja, hogy múlik az idő, és már nem tud magán tovább uralkodni, és ezért helyesebb, ha feleségül veszi a menyasszonyát, akkor házasodjanak össze! Ezzel nem vétkeznek.', 'Aki ellenben szilárd meggyőződésre jutott, úgy érzi, hogy nincs semmilyen kötelezettsége, és úgy dönt, hogy a menyasszonya maradjon továbbra is leány, az is helyesen cselekszik.', 'Tehát az is helyesen cselekszik, aki a menyasszonyával összeházasodik. Aki azonban nem házasodik meg, az még helyesebben fog cselekedni.', 'A férjes asszony maradjon a férjével, amíg a férje él. De ha a férje meghal, szabadon férjhez mehet, akihez akar, csakhogy az új férj is az Úr követője legyen.', 'Azonban boldogabb lesz, ha nem megy újra férjhez. Ez a véleményem, de hiszem, hogy bennem is Isten Szelleme van.'], ['Most pedig a bálványoknak felajánlott étel-áldozatokról írok nektek. Természetesen, mindnyájan ismerjük ezeket a dolgokat. Azonban a puszta ismeret, vagy tudás még nem elég, mert büszkévé tesz. A szeretet az, ami segít a többieknek, hogy megerősödjenek.', 'Ha valaki azt gondolja magáról, hogy ő már „tud valamit”, az az ember igazában még semmit sem tud úgy, ahogy kellene.', 'De ha valaki szereti Istent, azt az embert Isten is ismeri.', 'A bálványoknak felajánlott étel-áldozatokról tehát azt mondom: tudjuk, hogy a bálványok nem valódiak, és semmit sem számítanak. Viszont azt is tudjuk, hogy csak egyetlen igazi Isten van.', 'Vannak ugyan olyanok, akiket az emberek „isteneknek” neveznek — akár az égben, akár a földön legyenek is — és valóban sok ilyen „isten” és „úr” van.', 'Nekünk azonban csak egyetlen Istenünk van: ő a mi mennyei Édesapánk, aki a Világmindenséget teremtette. Mi őérte élünk. Hasonlóképpen, egyetlen Urunk van, Jézus Krisztus, aki által van minden, és mi is általa élünk.', 'Ezt azonban nem mindenki tudja! Vannak emberek, akik nemrég még tisztelték a bálványokat. Ha az ilyen ember továbbra is eszik a bálványoknak áldozott ételből, akkor úgy érzi, hogy még mindig a bálványokhoz tartozik. Nem biztos benne, hogy helyesen teszi, és bűnösnek érzi magát.', 'Nem az tesz bennünket Isten számára elfogadhatóvá, hogy mit eszünk, vagy mit nem. Attól nem leszünk rosszabbak, ha nem eszünk valamit, és attól sem leszünk jobbak, ha igen.', 'De vigyázzatok, hogy a viselkedésetek szabadsága nehogy bűnre vigye azokat, akik még gyengék a hitben!', 'Mert lehet, hogy neked helyes a felfogásod, és úgy érzed, hogy szabadon együtt ehetsz a többiekkel a hamis istenek templomában. Ha ezt látja egy testvéred, akinek még gyenge a hite, akkor ő is felbátorodik, és megeszi a bálványoknak áldozott ételeket. Mivel azonban ezt rossz lelkiismerettel teszi,', 'szellemileg tönkremegy — mégpedig te miattad! Így a te szabad gondolkozásoddal vesztét okozod a testvérednek, akiért Krisztus meghalt.', 'Amikor ilyen módon vétkeztek a testvéretek ellen, és megbántjátok őket, akkor valójában Krisztus ellen is vétkeztek. Igen, kárt okoztok a testvérek lelkében azzal, hogy miattatok valami olyat tesznek, amit rossznak tartanak.', 'Ezért, ha az, hogy én megeszek valamit, bűnbe ejti a testvéremet, akkor inkább soha többé nem eszem húst, csak ne okozzak bajt neki!'], ['Talán nem vagyok szabad ember? Nem vagyok apostol? Saját szememmel láttam Urunkat, Jézust! Vagy talán nem az én munkám eredménye az, hogy ti az Úrban vagytok?', 'Ha mások nem is fogadnak el apostolnak, ti biztos elfogadtok! Igen, ti magatok vagytok rá a bizonyíték, hogy az vagyok!', 'Így védekezem azokkal szemben, akik megkérdőjelezik szolgálatomat. Nekik ezt válaszolom:', 'Talán nincs jogunk hozzá, hogy együnk és igyunk?', 'Vagy nincs jogunk arra, hogy magunkkal vigyük hívő feleségünket, mint a többi apostolok, az Úr testvérei és Kéfás teszik?', 'Vagy csupán nekem és Barnabásnak kell a magunk kezével dolgoznunk, hogy legyen mit ennünk?', 'Ugyan ki katonáskodik a maga költségén? Ki ültet szőlőt úgy, hogy nem eszik annak gyümölcséből? Vagy ki legelteti a nyájat úgy, hogy semmit nem iszik a birkák tejéből?', 'Vajon amit mondok, csupán emberi vélemény? Hát nem ugyanezt mondja a Mózesi Törvény is?', 'Ott ugyanis ez van megírva: „Ne kösd be a száját a nyomtató ökörnek!” Talán Istennek csak az ökrökre van gondja?', 'Nem értünk parancsolta ezt? Bizony, értünk van megírva, hogy aki a földet műveli, azzal a reménységgel szánt, hogy ő is részt kap majd a termésből. Hasonlóképpen van megírva ugyanez arról a munkásról is, aki csépel.', 'Mi szellemi „magokat” vetettünk el köztetek, a ti érdeketekben. Vajon nagy dolog-e, ha úgy „aratunk”, hogy anyagi dolgokat kapunk tőletek cserébe?', 'Ha másoknak joguk van ehhez, nekünk sokkal inkább jogunk lenne rá! De mi nem éltünk ezzel a jogunkkal, és nem fogadtunk el tőletek semmit. Inkább mindent eltűrünk, hogy ne akadályozzuk Krisztus örömhírének terjedését.', 'Nem tudjátok, hogy akik Jeruzsálemben a templomi szolgálatot végzik, onnan kapják az élelmüket is?! Akik pedig az oltár körül szolgálnak, azok részt kapnak az oltárra vitt adományokból.', 'Ehhez hasonlóan rendelte az Úr is, hogy akik az örömhírt mondják az embereknek, azok abból éljenek meg.', 'Én azonban ezekkel a jogokkal nem éltem. Nem is azért írom mindezt, hogy engem is tartsatok el. Inkább meghalnék, mintsem rászoruljak arra, hogy másoknak terhére legyek.', 'Mert ha mindenkinek elmondom az örömhírt, azzal nincs mit dicsekednem. Hiszen számomra ez kötelesség. Jaj lenne nekem, ha nem végezném ezt a munkát!', 'Ha a magam jószántából tenném, jutalmat érdemelnék. De nincs más választásom. Köteles vagyok mindenkinek elmondani az örömhírt, hiszen ezzel vagyok megbízva.', 'Így tehát, mi az én jutalmam? Az, hogy mindezt ingyen teszem! Nem élek azzal a jogommal, hogy fizetést kérhetnék érte. Pedig erre jogom lenne az örömhír szerint!', 'Bár én minden embertől független vagyok, mégis mindenki szolgájává tettem magamat, hogy közülük a többséget megnyerjem.', 'A zsidóknak olyanná lettem, mint egy zsidó, hogy zsidókat nyerjek meg. A Mózesi Törvény alatt élő embereknek olyanná lettem, mint egy Törvény alatt élő, hogy megnyerjem a Törvény alatt élőket. Pedig én magam nem élek a Törvény uralma alatt.', 'A Törvény nélkül élőknek pedig olyanná lettem, mint egy Törvény nélkül élő, hogy megnyerjem őket is. Bár Isten törvényét egyáltalán nem utasítom el, hanem Krisztus törvénye szerint élek.', 'A gyengéknek olyanná lettem, mint aki gyenge, hogy megnyerjem a gyengéket. Mindenkinek mindenné lettem, hogy minden lehetséges módon megmentsek közülük néhányat.', 'Mindezt az örömhírért teszem, hogy részt vegyek az evangélium ügyében és áldásaiban.', 'Ugye, tudjátok, hogy a versenypályán sok versenyző fut, de csak egyikük lesz a győztes, és ő kapja a díjat? Úgy fussatok, hogy győztesek legyetek!', 'Minden sportoló, aki a versenyre készül, nagy önuralommal végzi az edzéseket, és minden tekintetben fegyelmezetten él. Azért teszi ezt, hogy megnyerje a versenyt, és megkapja a győztesnek járó babérkoszorút. Ez azonban egy idő múlva elszárad és elpusztul. Mi olyan jutalmat fogunk kapni, amely örökké megmarad.', 'Én tehát nem céltalanul futok, hanem egy határozott cél felé. Úgy küzdök, mint egy ökölvívó, aki eltalálja az ellenfelét, és nem a levegőbe csapkod.', 'Keményen megfegyelmezem tehát a testemet, mint egy sportoló, és szolgámmá teszem. Mert nem akarom, hogy miközben másokat erre tanítok, engem meg kizárjanak a versenyből.'], ['Testvéreim, akarom, hogy tudjátok, mi történt a mi őseinkkel, akiket Mózes vezetett. Mind a felhő alatt voltak, és átmentek a tengeren.', 'Mind bemerítkeztek a felhőbe és a tengerbe, mint Mózes követői.', 'Mindannyian ugyanazt a szellemi eredetű ételt ették,', 'és ugyanazt a szellemi eredetű vizet itták. Ugyanis abból a szellemi kősziklából ittak, amely követte őket: az a kőszikla pedig Krisztus volt.', 'Ennek a népnek a nagy többségével Isten mégis elégedetlen volt. Ezért nagy többségük meg is halt pusztai vándorlásuk során.', 'Ami velük történt, intő példa számunkra, hogy ne kívánjunk gonosz dolgokat, amint ők.', 'A hamis isteneket és bálványaikat se imádjátok, amint közülük sokan. Ahogy meg van írva a Szentírásban: „Leült a nép, hogy egyen és igyon, és fölkelt táncolni.”', 'Szexuális bűnöket se kövessünk el, mint ahogyan közülük némelyek, és ezért egyetlen napon huszonhárom ezren pusztultak el.', 'Krisztus türelmét se tegyük próbára, mint azok közül némelyek, és ezért kígyók pusztították el őket.', 'Ne elégedetlenkedjetek, ahogyan azok közül némelyek, akiket ezért megölt a pusztító angyal.', 'Mindezek azért történtek, hogy tanuljunk a példájukból! Azért írták le, hogy figyelmeztessenek bennünket, akik ennek a korszaknak a végén élünk.', 'Azért aki azt gondolja, hogy ő biztosan áll, vigyázzon, nehogy elessen!', 'Eddig még csak olyan próbatétel ért benneteket, ami minden más embert is előbb-utóbb elér. Isten azonban hűséges, nem fogja megengedni, hogy túl nehéz megpróbáltatás érjen benneteket. Sőt, amikor a próbatétel kellős közepén vagytok, utat nyit nektek, hogy kiszabaduljatok belőle. Így ki fogjátok bírni a megpróbáltatást.', 'Ezért, kedveseim, mindenképpen kerüljétek el a hamis istenek imádatát és a nekik szentelt bálványok tiszteletét!', 'Úgy szólok hozzátok, mint értelmes emberekhez, gondoljátok meg jól, amit mondok!', 'Az „áldáspohár”, amelynél áldást mondunk, vajon nem azt jelenti-e, hogy közösségben vagyunk Krisztussal és az Ő vérével, vagyis a halálával? A kenyér pedig, amelyből együtt eszünk, vajon nem azt jelenti-e, hogy a Krisztus „Testének” részei vagyunk?', 'Csak egyetlen kenyér van előttünk ilyenkor, mi pedig sokan vagyunk. Mégis egyetlen „Testet” alkotunk sokan, mert valamennyien abból az egyetlen kenyérből veszünk egy-egy darabot.', 'Gondoljatok csak Izrael népére! Amikor ők az áldozati állatok húsából esznek, közösségben vannak az áldozati oltárral, igaz?', 'Ezzel nem azt akarom mondani, hogy a hamis isteneknek és a bálványoknak áldozott hús valami fontos dolog lenne. Azt sem gondolom, hogy a bálványok egyáltalán fontosak lennének.', 'Dehogyis! Azt mondom, hogy amit az emberek a bálványoknak áldoznak, azt valójában gonosz szellemeknek adják, és nem Istennek. Én azonban nem akarom, hogy a gonosz szellemekhez bármi közötök legyen.', 'Nem tehetitek meg, hogy az Úr poharából is isztok, meg a gonosz szellemek poharából is. Nem ehettek az Úr asztalának ételéből is, meg a gonosz szellemek asztalának ételéből is.', 'Vagy magunkra akarjuk haragítani az Urat? Erősebbek vagyunk, mint ő?', '„Mindent szabad nekem” — mondjátok. „De nem minden használ” — válaszolom erre. Igen, minden szabad, de nem minden segít a többieknek, vagy erősíti meg őket.', 'Ne a saját érdekeiteket tartsátok szem előtt! Inkább egymásnak segítsetek, és a másik javát keressétek!', 'Minden fajta húst megehettek, amit a boltokban árulnak. Ne kérdezzétek, honnan származik! Nyugodtan megehetitek, nem kell aggódnotok,', '„mert az Úré az egész Föld és minden, ami rajta van.”', 'Ha tehát egy hitetlen ember vendégségbe hív benneteket, és el akartok hozzá menni, mindent megehettek, amivel megkínál. Ne kérdezzétek, honnan származik, és ne aggódjatok amiatt, hogy szabad-e megennetek.', 'De ha valaki azt mondja a vendégségben: „Ezt az ételt egy bálványnak, vagyis egy hamis istennek áldozták”, akkor ne egyetek belőle! Miért ne? Hogy ne okozzatok kárt annak a hitében, aki figyelmeztetett, hogy azt az ételt bálványoknak áldozták. Hiszen az az ember úgy gondolhatja, hogy az ilyen ételt nem szabad megenni.', 'Nem arról beszélek, hogy te mit tartasz jónak, vagy rossznak, hanem arról, hogy az a másik ember rossznak tartja, ha mégis megeszed. Csak emiatt mondom, hogy ne edd meg. Mert egyébként nem kellene törődni vele, hogy az a másik mit gondol.', 'Hiszen én mindig hálát adok Istennek, amikor eszem. Ha pedig hálaadással eszem valamit, akkor ne hibáztasson érte senki!', 'Tehát akár esztek, akár isztok, vagy bármit tesztek, mindent Isten dicsőségére tegyetek!', 'De ne tegyetek semmi olyat, ami akár a zsidókat, akár a nem zsidókat, vagy az Isten gyülekezetét bűnre vinné!', 'Én is erre törekszem. Mindenkinek igyekszem a tetszését megnyerni, és nem azzal törődök, ami nekem, hanem azzal, ami másoknak jó. Mert azt akarom, hogy mindannyian megmeneküljenek.'], ['Kövessétek tehát a példámat, amint én is a Krisztust követem!', 'Dicsérlek benneteket, hogy minden dologban emlékeztek rám, és hűségesen követitek mindazt, amire tanítottalak benneteket.', 'Azt akarom azonban, hogy értsétek meg: Krisztus a „feje”, vagyis a hatalommal felruházott felettese minden férfinak. Hasonlóképpen a nő „feje” a férfi. Krisztusnak pedig az Atya-Isten a „feje”.', 'Ezért minden férfi, aki befedett fejjel imádkozik vagy prófétál, szégyent hoz arra, aki az ő „feje”.', 'De ha egy nő imádkozik vagy prófétál, akkor be kell takarnia a fejét valamivel, különben szégyent hoz arra, aki a „feje”. Hiszen, ha nem fedi be a fejét, az olyan, mintha kopaszra nyírták volna!', 'Mert ha valamelyik nő nem takarja be a fejét, akkor akár le is nyírathatja a haját. De ha szégyen lenne a számára kopaszra nyírt fejjel járni, akkor inkább takarja be a fejét!', 'A férfinak azonban nem illő, hogy befedje a fejét (a gyülekezetben). Miért? Mert a férfit Isten úgy teremtette, hogy őrá hasonlítson, és dicsőségét tükrözze. Ehhez hasonlóan a feleség is a férje dicsőségét tükrözi.', 'Mert nem a férfi származik az asszonyból, hanem az asszony a férfiból.', 'Nem a férfit teremtette Isten az asszonyért, hanem az asszonyt a férfiért.', 'Ezért szükséges, hogy a nő takarja be a fejét valamivel, és így jelezze, hogy valakinek a hatalma és védelme alatt áll. Ez szükséges az angyalok miatt is.', 'Az Úr uralma alatt azonban az asszony is fontos a férfi számára, és a férfi is az asszony számára. Egyik sem független a másiktól.', 'Mert igaz, hogy az (első) asszony az (első) férfiból származik, de a férfiakat meg az asszonyok szülik. Végső soron azonban minden Istentől származik.', 'Döntsétek el magatok, illik-e, hogy egy nő úgy imádkozzon Istenhez, hogy a feje nincs betakarva semmivel?', 'Vagy nem arra tanít benneteket a természet is, hogy szégyen az, ha egy férfi hosszú hajat visel,', 'ugyanakkor pedig a nőnek dísze a hosszú haja? Hiszen ez a természet-adta fátyol a fején!', 'Ha valaki ebben a dologban vitatkozni akar, tudja meg, hogy a vitatkozás sem nekünk, sem az Isten gyülekezeteinek nem szokásunk.', 'A következő dologban, amiben most rendelkezem, nem tudlak benneteket megdicsérni. Mert amikor összejöttök, annak több a kára, mint a haszna!', 'Először is, úgy hallom, hogy még ilyenkor is csoportokra váltok szét. Azt hiszem, ez valóban így is van.', 'Az ugyanis elkerülhetetlen, hogy csoportok és véleménykülönbségek legyenek köztetek. Ez azért is szükséges, hogy mindenki előtt megmutatkozzon, kik azok, akik nem vesznek részt a pártoskodásban.', 'Amikor tehát összegyűltök, valójában nem is az Úrvacsorában vesztek részt,', 'hiszen amikor leültök enni, mindegyikőtök a saját ételét eszi, amit otthonról hozott. Így azután az egyik éhes marad, a másik pedig lerészegedik.', 'Hát nincs saját otthonotok, hogy ott egyetek és igyatok? Vagy talán nem becsülitek semmire Isten gyülekezetét, és meg akarjátok szégyeníteni a szegényeket? Mit mondjak erre? Megdicsérjelek benneteket? Ezért biztosan nem!', 'Mert én közvetlenül magától az Úrtól kaptam erről tanítást, és titeket is erre tanítottalak! Ez pedig a következő: az Úr Jézus azon az éjszakán, amikor elárulták, kezébe vette a kenyeret,', 'áldást mondott, szétosztotta, majd ezt mondta: „Ez a testem, amelyet értetek adok. Ti is ugyanezt tegyétek, és így emlékezzetek rám!”', 'Ugyanígy, a vacsora után felemelte a borral teli poharat, és ezt mondta: „Ez a pohár bor az Új Szövetség Isten és népe között. Ez az Új Szövetség az én vérem (halálom) által lesz érvényes. Amikor ebből isztok, mindig rám emlékezzetek!”', 'Így tehát, amikor ezt teszitek — esztek ebből a kenyérből és isztok ebből a borból — akkor valójában kihirdetitek, hogy az Úr Jézus meghalt. Ezt pedig mindaddig tegyétek, amíg az Úr vissza nem jön!', 'Aki tehát nem úgy eszik a kenyérből, vagy iszik az Úr poharából, ahogy az méltó az Úrhoz, az vétkezik az Úr teste és vére (halála) ellen.', 'Ezért mindenki vizsgálja meg magát, csak azután egyen abból a kenyérből és igyon abból a pohár borból.', 'Mert aki úgy eszi és issza, hogy nem becsüli meg az Úr testét és annak jelentőségét, az ítéletet hoz magára.', 'Ezért van köztetek sok gyengélkedő és beteg, és sokan ezért haltak meg.', 'Ha alaposan megvizsgálnánk magunkat, akkor nem kellene ítélet alá kerülnünk, és büntetést kapnunk.', 'Amikor azonban az Úr ítél meg, akkor azért fegyelmez bennünket, hogy megmutassa a helyes utat. Azért teszi ezt, hogy ne kelljen véglegesen elítélnie bennünket a hitetlen emberekkel együtt.', 'Ezért testvéreim, ha összejöttök, hogy az Úrvacsorában részt vegyetek, várjátok meg egymást!', 'Ha valaki olyan éhes, hogy nem tud a többiekre várni, az előbb egyen otthon, hogy ne ítélet származzon abból, ha összejöttök! A többi kérdéseteket majd akkor beszéljük meg, amikor meglátogatlak titeket.'], ['Testvéreim, ami a szellemi ajándékokat illeti, nem akarom, hogy tudatlanságban maradjatok.', 'Emlékezzetek vissza! Mielőtt hívőkké lettetek, a néma bálványok befolyásoltak és vezettek benneteket. Ti pedig imádtátok azokat.', 'Ezért, tudjátok meg, hogy aki Isten Szelleme által szól, az soha nem mondja, hogy „Jézus legyen átkozott”. Ugyanakkor, senki sem mondhatja: „Jézus az Úr”, csakis a Szent Szellem segítségével.', 'A szellemi ajándékok sokfélék, de mind ugyanattól a Szent Szellemtől származnak.', 'A szolgálatok is különfélék, de ugyanazt az Urat szolgáljuk.', 'Az Isten ereje is sok különböző módon nyilvánul meg az emberekben és az emberek által. Mégis egy és ugyanaz az Isten, aki mindezeket a dolgokat bennünk és közöttünk véghez viszi.', 'Azonban, a Szent Szellem mindenfajta működését azért kaptuk, hogy ezzel a többieket szolgáljuk és segítsük.', 'Az egyik embernek például a Szent Szellem azt adja, hogy képes legyen bölcsen beszélni. A másiknak ugyanaz a Szent Szellem természetfeletti ismeretet ad, amikor beszél.', 'Megint másiknak ugyanaz a Szent Szellem hitet ad, másnak meg a gyógyítás ajándékait.', 'A másik olyan erőt kap, amellyel csodákat tud tenni, megint másik a prófétálás képességét kapja, megint másik arra kap képességet, hogy felismerje, és azonosítani tudja a szellemeket. Másik a nyelveken szólás különféle fajtáit kapja, megint másik azt a képességet, hogy a nyelveken szólást megértse és meg tudja magyarázni.', 'Mindezeket azonban ugyanaz a Szent Szellem cselekszi az embereken keresztül. Azonban a Szent Szellem a saját belátása szerint adja az embereknek ezt, vagy azt a képességet.', 'Az emberi test egységes egész, de sok részből áll. Ez a sok és sokféle testrész együttesen mégis egyetlen test. Így van ez Krisztussal is.', 'Mert vannak közöttünk zsidók és nem zsidók, rabszolgák és szabad emberek is. De ugyanaz a Szent Szellem merített be bennünket, hogy ezáltal egyetlen „testté” egyesítsen. Ugyanazt a Szent Szellemet kaptuk, hogy igyunk belőle.', 'Az emberi test sem egyetlen testrészből, hanem sokból áll.', 'Ha például a láb azt mondaná: „Mivel nem kéz vagyok, tehát nem is tartozom a testhez”, attól még valójában a test része a láb is, igaz?', 'Vagy, ha a fül azt mondaná: „Mivel nem szem vagyok, nem is vagyok a test része” — akkor tényleg nem tartozna a testhez?', 'Ha az egész test csak egyetlen szem volna, akkor semmit sem hallana! Ha az egész test csak a fülből állna, egyáltalán nem érezné az illatokat!', 'Isten azonban minden egyes testrészt beillesztett a maga helyére a testben, és az egészet jól elrendezte — úgy, ahogyan neki tetszett.', 'Ha csak egyetlen testrész lenne, hol lenne akkor a test?', 'Azonban nem egy testrészünk van, hanem sok — a test mégis egyetlen egységes egész.', 'Így hát nem mondhatja a szem a kéznek: „Nincs rád szükségem!”, de a fej sem mondhatja a lábnak: „Nem kellesz!”.', 'Sőt, ellenkezőleg, éppen azokra a részekre van a legnagyobb szükségünk, amelyeket gyengének és kevésbé fontosnak tartunk.', 'Testünknek azokat a részeit gondozzuk nagyobb odafigyeléssel, amiket kevésbé értékeseknek tartunk. Különleges figyelemmel törődünk azokkal a tagjainkkal, amiket mások nem látnak.', 'Hiszen azoknak a testrészeknek, amik szem előtt vannak, nincs erre szükségük. Isten úgy építette fel a testet, hogy a kevésre becsült tagnak nagyobb megbecsülést adott.', 'Azért tette ezt, hogy a test részei között ne legyen ellenségeskedés, hanem a tagok kölcsönösen gondoskodjanak egymásról.', 'Ha valamelyik rész szenved, vele együtt szenved a test többi része is. Ha valamelyik tag megbecsülésben részesül, a többi tag is vele együtt örül.', 'Tehát ti együttesen a Krisztus „Testét” alkotjátok. Egyenként pedig ennek a „Testnek” tagjai vagytok: mindegyikőtöknek megvan a maga helye és feladata ebben a „Testben”.', 'Ennek megfelelően Isten elhelyezett és beépített a gyülekezetbe először apostolokat, másodszor prófétákat, harmadszor tanítókat, azután olyanokat, akik Isten csodatévő erejével szolgálnak, azután, akik a gyógyítás ajándékait kapták, meg azokat, akik a többieket segítik, meg olyanokat, akik a vezetés ajándékával szolgálnak, és olyanokat, akik a nyelveken szólás különféle fajtáit kapták ajándékul.', 'De mindannyian apostolok-e? Mindannyian próféták? Vagy mind tanítók? Van mindegyiknek csodatévő ereje?', 'Mindenkiben működnek a gyógyítás ajándékai? Beszélnek-e mindannyian nyelveken? Mind meg tudják magyarázni a nyelveken szólást?', 'Törekedjetek tehát a Szent Szellem értékesebb ajándékaira! Most pedig megmutatom nektek a legjobb utat, az isteni szeretet útját.'], ['Ha képes vagyok emberek vagy angyalok nyelvén beszélni, de isteni szeretet nincs bennem, olyan leszek mint egy csendülő cintányér vagy zörgő cimbalom.', 'Ha megkaptam a prófétálás ajándékát, ha értek minden titkos igazságot, ha minden tudás a birtokomban van, ha olyan erős hitem van is, hogy hegyeket mozdítok el vele — de nincs bennem isteni szeretet, az egész nem ér semmit!', 'Ha minden vagyonomat elosztom a szegények között, ha a testemet feláldozom, hogy elégessék — de isteni szeretet nincs bennem, semmit nem érek el vele.', 'Az isteni szeretet türelmes és jóságos. Ez a szeretet nem féltékeny, nem irigy, nem dicsekszik, nem büszke,', 'nem viselkedik gorombán, nem önző, nem gurul méregbe, nem tartja számon, ha valaki rosszat tesz,', 'nem örül a gonoszságnak, de együtt örül a többiekkel az igazságnak.', 'Az isteni szeretet mindent eltűr, mindig hisz, mindig remél, mindenben kitart.', 'Ez a szeretet soha nem múlik el. Elmúlik a prófétálás, elmúlik a nyelveken szólás, elmúlik minden tudás.', 'Mert töredékesek az ismereteink és a prófétálásunk is.', 'Amikor azonban eljön a tökéletes, a töredékes dolgok elmúlnak.', 'Amikor gyerek voltam, úgy beszéltem, mint a gyerekek, úgy gondolkodtam, mint a gyerekek. De mikor felnőttem, elhagytam a gyerekes dolgokat.', 'Mi is hasonlóképpen vagyunk: most csak úgy látjuk a valóságot, mintha egy homályos tükörben néznénk. De amikor a teljesség eljön, mindent szemtől-szembe fogunk látni. Most mindent csak töredékesen ismerek és értek, de akkor majd olyan tökéletesen fogok ismerni és érteni mindent, ahogy Isten engem ismer.', 'Addig pedig megmarad ez a három: a hit, a remény, és a szeretet. Ezek közül azonban az isteni szeretet a legnagyobb.'], ['Minden erőtökkel azon igyekezzetek, hogy ez az isteni szeretet éljen és működjön bennetek! Teljes szívvel kívánjátok a Szent Szellem ajándékait, leginkább azt, hogy prófétáljatok!', 'Mert aki a nyelveken szólás ajándékát használja, nem emberekhez beszél, hanem Istenhez. Hiszen senki sem érti, mit mond, amikor a Szent Szellem által titkokról beszél.', 'De aki prófétál, az emberekhez szól: olyan dolgokat mond, amik az ő épülésükre, bátorításukra és megerősítésükre szolgálnak.', 'Aki a nyelveken szólás ajándékát használja, szellemileg erősíti és építi saját magát. Aki azonban a prófétálás ajándékával szolgál, az a gyülekezetet építi.', 'Szeretném, ha mindegyikőtöknél működne a nyelveken szólás ajándéka. De még jobb lenne, ha prófétálnátok. Hasznosabb annak a szolgálata, aki prófétál, mint aki nyelveken szól. Kivéve, ha az, aki a nyelveken szólás ajándékával szolgál, egyúttal meg is tudja magyarázni, amit mondott, hogy ezáltal az egész gyülekezetnek hasznára legyen.', 'Így tehát testvéreim, ha elmegyek hozzátok, és nyelveken szólok, használe az nektek valamit? Nyilván nem! Csak azzal használhatok nektek, ha isteni kijelentéssel, ismerettel, prófétálással, vagy tanítással szólok hozzátok.', 'Hiszen így van ez még az élettelen hangszerekkel is. Mondjuk fuvolán, vagy valamilyen húros hangszeren játszik valaki. De ha a hangszerek nem adnak tiszta és érthető hangokat, akkor senki nem fogja felismerni, milyen éneket akarnak kísérni vele.', 'Vagy gondoljatok a csatára: ha a trombita nem ad jól hallható és világosan felismerhető jelet, akkor a katonák nem értik meg, hogy itt az ideje felkészülni a harcra.', 'Így van ez veletek is: ha a nyelveken szólás ajándékát használva beszéltek, hogyan fogják a hallgatók megérteni, mit mondotok? Csak a levegőbe fogtok beszélni.', 'Milyen sokféle nyelv van a világon, és mindegyik érthető jelentést hordoz.', 'Mégis, ha éppen azt a bizonyos nyelvet nem ismerem, idegen leszek annak a számára, aki azon a nyelven szól hozzám. Ugyanígy, ő is idegen lesz a számomra.', 'Ugyanez érvényes rátok is. Nagyon akarjátok a Szent Szellem ajándékait. Akkor viszont azon igyekezzetek, hogy elsősorban a gyülekezet építésére, megerősítésére szolgáló ajándékok működjenek közöttetek!', 'Ebből következik, hogy aki a nyelveken szólás ajándékát használja, imádkozzon érte, hogy meg is tudja magyarázni, amit mondott!', 'Ha ugyanis nyelveken imádkozom, a szellemem ugyan imádkozik, de az értelmem nem vesz részt benne.', 'Akkor mit tegyek? Imádkozom a szellememmel is, de az értelmemmel is. Dicséretet énekelek a szellememmel is, de énekelni fogok az értelmemmel is.', 'Máskülönben, ha te csak szellemeddel mondasz áldást, vagyis a nyelveken szólás ajándékát használod, hogyan mondhatja rá a másik ember, hogy „Ámen”? Hiszen egyáltalán nem is érti, mit mondasz!', 'Te ugyan szépen adsz hálát, de ez a másiknak szellemileg nem használ semmit.', 'Hálát adok Istennek, hogy a nyelveken szólás ajándéka bennem jobban működik, mint bárkinél közületek.', 'Mégis, ha a gyülekezetben vagyok, inkább akarok valamelyik érthető nyelven öt szót mondani, hogy ezáltal is tanítsalak benneteket, mint tízezer szót a nyelveken szólás ajándékával, amit senki nem ért.', 'Testvéreim, a gondolkodásotok ne legyen gyerekes, hanem felnőtthöz méltó. Csak a gonoszságban legyetek olyanok, mint a csecsemők!', 'Mert ez van az Írásban: „Olyan emberek által fogok ehhez a néphez szólni, akik más nyelveken beszélnek, és idegenek szájával fogok beszélni népemhez, de még úgy sem hallgatnak rám.” Ézs 28:11-12 Mondja az Úr.', 'Ezért a nyelveken szólás ajándéka a hitetlenek számára bizonyíték, nem a hívőknek szól. A prófétálás azonban nem a hitetleneknek szól, hanem a hívőknek.', 'Gondoljátok meg: az egész gyülekezet összejön, és ti mind egyszerre beszéltek a nyelveken szólás ajándékát használva. Ha ekkor valaki bejön közétek, aki nem tartozik hozzátok, vagy hitetlen, biztosan azt fogja hinni, hogy mind őrültek vagytok.', 'De képzeljétek csak el: a gyülekezetben mind prófétáltok, és akkor jön be közétek egy idegen, vagy hitetlen ember. Az ott elhangzó próféciák megmutatják a bűneit, és meggyőzik azt az idegent, hogy bűnös.', 'Így azután, mivel a szíve titkai kiderülnek, az az idegen leesik a földre, imádja Istent, és azt fogja mondani: „Bizony, Isten itt van közöttetek!”', 'Összefoglalva tehát ezeket javasolom, testvéreim: amikor összejöttök, mindegyikőtök hozzon valamit. Az egyik énekeljen egy zsoltárt, a másik tanítson, a harmadik mondja el, amit Isten kijelentett neki, más valaki szolgáljon a nyelvek ajándékával, a másik magyarázza meg — de mindenkinek az legyen a célja, hogy szellemileg erősítse és építse a gyülekezetet!', 'Ha a nyelvek ajándékával akarnak szólni a testvérek, ketten vagy legfeljebb hárman beszéljenek. De csak egyik a másik után, valaki pedig magyarázza meg!', 'Ha nincs senki, aki meg tudná magyarázni, akkor a nyelveken szóló ne beszéljen a gyülekezet előtt, hanem hallgasson: csak magában és Istennek mondja el!', 'Két, vagy három testvér beszélhet a prófétálás ajándékával. De amit egyikük mond, azt a többi vizsgálja és ítélje meg!', 'Lehet, hogy miközben az egyikük beszél, valaki más is kap Istentől üzenetet. Ekkor az, aki éppen beszél, hallgasson el, és engedje szólni a másikat!', 'Mert valamennyien prófétálhattok, de csak egyik a másik után. Így mindenki tanulhat, és bátorítást kaphat belőle.', 'A próféták szellemei ugyanis engedelmeskednek a prófétáknak.', 'Hiszen Isten nem a rendetlenség, hanem a békesség Istene.', 'Mint Isten népének minden gyülekezetében, úgy nálatok is, az összejöveteleken az asszonyok maradjanak csendben, és ne beszéljenek! Maradjanak meg az engedelmességben, amint azt a Mózes Törvénye is mondja.', 'Ha pedig valamit meg akarnak érteni, azt otthon kérdezzék meg a férjüktől, mert szégyenletes dolog, ha az asszony a gyülekezet összejövetelén beszél.', 'Vajon, Isten üzenete tőletek eredt, vagy egyedül csak hozzátok jutott el?', 'Ha valaki azt gondolja magáról, hogy ő próféta, vagy szellemi ember, akkor fel kell ismernie, hogy amit nektek írok, az az Úr parancsa!', 'Ha ezt nem ismeri el, akkor őt sem fogja az Úr elismerni.', 'Tehát, testvéreim, teljes szívvel kívánjátok, hogy a prófétálás ajándéka működjön bennetek, de ne tiltsátok el a nyelveken szólás ajándékát se!', 'Azonban minden a megfelelő módon és szép rendben történjen közöttetek!'], ['Emlékeztetlek benneteket testvéreim arra az örömhírre, amelyet tőlem hallottatok, és amelyet ti is elfogadtatok. Ez a hitetek alapja,', 'és ezen keresztül fogtok megmenekülni. De csak, ha hűségesek maradtok ahhoz az üzenethez, amit én mondtam nektek. Ha nem, akkor hiába lettetek hívőkké.', 'Elsősorban azt az üzenetet adtam át nektek, amit én is kaptam. Elmondtam nektek a legfontosabbat: hogy Krisztus a mi bűneink miatt halt meg, pontosan úgy, ahogy meg van írva.', 'Ezután eltemették, de a harmadik napon feltámadt, pontosan az Írások szerint.', 'Feltámadása után láthatóan megjelent Kéfásnak, azután a tizenkét apostolnak,', 'azután egy alkalommal több, mint ötszáz testvér szeme láttára, amikor ők együtt voltak. Közülük a legtöbben még most is élnek, bár néhányan már meghaltak.', 'Megjelent Jakabnak is, majd ismét az apostoloknak.', 'Végül nekem is láthatóan megjelent Jézus — nekem, aki olyan vagyok, mint aki túl későn született.', 'Mert én vagyok a legkisebb az apostolok között. Sőt, nem is vagyok méltó, hogy apostolnak nevezzenek, mert üldöztem Isten gyülekezetét.', 'Isten kegyelme által mégis azzá lettem, aki vagyok. Elmondhatom, hogy irántam való kegyelmét nem pocsékoltam el, sőt, sokkal többet dolgoztam, mint a többi apostolok. Valójában nem is én tettem mindezt, hanem Istennek velem lévő kegyelme.', 'De nem is az a fontos, hogy tőlem, vagy más apostoloktól hallottátok az örömhírt — hiszen mindannyian ugyanazt az örömhírt mondjuk — és ez az, amit ti hittel befogadtatok.', 'Krisztust úgy mutattuk be nektek, mint aki feltámadt a halottak közül. Akkor hogyan mondhatják közületek néhányan, hogy a halottak soha nem fognak feltámadni?!', 'Hiszen ha a halottak valóban nem támadnak fel, akkor Krisztus sem támadt volna fel.', 'De ha Krisztus tényleg nem támadt volna fel, akkor nincs semmi értelme annak az üzenetnek sem, amit nektek mondtunk. Sőt, akkor a ti hiteteknek se lenne semmi értelme!', 'Ráadásul, Istennel kapcsolatban is hazudtunk volna. Miért? Mert azt mondtuk, hogy feltámasztotta Krisztust. Pedig, ha úgy van, ahogy egyesek mondják, hogy a halottak soha nem támadnak fel, akkor mi is hazugok lennénk.', 'Mert ha a halottak tényleg soha nem támadnak fel, akkor Krisztus sem támadt fel.', 'Ha pedig Krisztus valóban nem támadt fel, akkor semmit sem ér a hitetek, és még mindig a bűneitekben éltek.', 'Ezen felül még azok a testvérek is végleg elvesztek volna, akik eddig a Krisztusban való hitben haltak meg.', 'Ha Krisztusban való reménységünk csak erre a földi életre lenne érvényes, akkor minden embernél szánalmasabbak vagyunk.', 'De az igazság az, hogy Krisztus valóban feltámadt a halottak közül! Ő támadt fel legelőször azok közül, akik hitben haltak meg.', 'A halál amiatt éri el az embereket, amit egy ember (Ádám) tett. De a halálból való feltámadás is egy ember (Jézus Krisztus) miatt történik.', 'Mert ahogyan Ádám után minden ember meghal, amiatt, amit Ádám tett — ugyanúgy Krisztus által is minden ember fel fog támadni, amiatt, amit Krisztus tett.', 'Mindenki a maga idejében támad fel. Legelsőként Krisztus, azután az ő visszajövetelekor következnek azok, akik hozzá tartoznak.', 'Végül a befejezés, amikor Krisztus minden más uralkodót megfoszt a hatalmától: mindenkit, akinek hatalma és ereje van, és véget vet az uralmuknak. Azután átadja az uralkodást az Atya-Istennek.', 'Mert Krisztusnak addig kell uralkodnia, míg az Atya-Isten az összes ellenséget Krisztus uralma alá nem kényszeríti.', 'A Halál lesz az utolsó ellenség, aki erre a sorsra jut.', 'Mert az Írás azt mondja: „Isten mindent az ő lába alá vetett”. Amikor azt mondja, hogy „mindent a lába alá vetett”, ez természetesen azt jelenti, hogy az Atya-Isten kivételével. Hiszen az AtyaIsten maga viszi ezt véghez!', 'Amikor már minden és mindenki Krisztus uralma alatt lesz, akkor maga a Fiú (Jézus Krisztus) is aláveti magát az AtyaIsten uralmának. Igen, az Atya mindent a Fiú uralma alá helyez. Végül pedig maga a Fiú is az Atya uralma alá kerül — így azután az Atya-Isten tökéletesen uralkodni fog minden és mindenki felett.', 'Egyébként pedig, mit csinálnak azok, akik a halottakért merítkeznek be? Ha a halottak egyáltalán nem támadnak fel, akkor ezek az emberek miért merítkeztek be értük?', 'Mi is miért nézünk szembe állandóan a veszélyekkel?', 'Naponta halálos veszélyben élek, és kész vagyok a halálra. Esküszöm, testvéreim, ez olyan igaz, mint a veletek való dicsekvésem Urunk, a Krisztus Jézus által.', 'Ha csak emberi módon küzdöttem a „vadállatokkal” Efezusban, annak mi értelme lett volna? Ha a halottak soha nem támadnak fel, akkor igaza van annak, aki azt mondja: „együnk és igyunk, mert holnap úgyis meghalunk!”', 'Ne engedjétek magatokat becsapni! „A rossz társaság elrontja a jellemes embert is!”', 'Térjetek észre végre, és ne vétkezzetek többé! Mert vannak közöttetek, akik nem is ismerik Istent igazán — azért mondom ezt, hogy elszégyelljék magukat!', 'De azt kérdezhetné valaki: „Hogyan támadnak fel a halottak? Milyen testben jönnek vissza az életbe?”', 'Ezek ostoba kérdések! Gondolj arra, mikor elveted a vetőmagot: csak akkor fog kihajtani, ha előbb már „meghalt” a földben.', 'Az a mag, amit elvetsz, nem is hasonlít a kifejlett növényre (például búzára, vagy valami másra).', 'Isten azonban felnöveszti, és arra a mintára formálja, amelyet annak a bizonyos növénynek tervezett. Minden egyes fajnak a saját alakját adja.', 'Az élőlények különböző csoportjainak a teste és formája is különböző. Más az emberi test, más a négylábú állatok teste, megint más a madaraké, vagy a halaké.', 'Azután, ott vannak az égitestek: egészen mások, mint a földi élőlények. Bizony, nagy különbség van az égitestek szépsége és a földi élőlények szépsége között!', 'Még az égitestek sem egyformák: más a Nap ragyogása, és a Hold fényessége, megint másféle a csillagok fénye. Sőt, még a csillagok fénye sem egyforma.', 'Így van ez a halottak feltámadásával is. Az emberi test, amit „elvetünk” a földbe, romlandó, és el is pusztul. Az a test, viszont, ami feltámad, nem romlik meg soha: elpusztíthatatlan!', 'Amikor eltemetjük a holttestet, az egyáltalán nem szép látvány. De mikor feltámad, dicsőséges lesz! Amikor eltemetjük, semmi erő nincs benne már. Amikor feltámad, telve lesz erővel!', 'Amikor eltemetjük, közönséges emberi testet temetünk el. Amikor feltámad, az már szellemi test lesz! Igen, ahogyan van hús-vér emberi test, van szellemi test is.', 'Erről beszél az Írás: „Az első ember, Ádám, élő lélekké lett”. Az utolsó „Ádám” (Jézus Krisztus) azonban életet adó szellem.', 'De nem ez a szellemi ember jött először, hanem a lelki, vagyis a természetes ember. Csak azután jött a szellemi ember.', 'Az első ember (Ádám) a földből származik, hiszen Isten a földből formálta. A második ember (Jézus Krisztus) a Mennyből jött.', 'Amilyen volt az első, a földből való ember, olyanok a többi földi emberek is. Viszont, amilyen az a Mennyből való ember, olyanok a többiek is, akik szintén a Mennyből származnak.', 'Ahogyan hasonlítunk az első földi emberre, úgy fogunk hasonlítani arra a mennyei emberre is.', 'Ezt azért mondom, testvéreim, mert ezzel a földi hús-vér testünkkel nem vehetünk részt Isten Királyságában. Hiszen az, ami el fog pusztulni, nem vehet részt abban, ami örökkévaló.', 'De figyeljetek, elárulok nektek egy titkot: nem fogunk mindannyian meghalni, de mindannyian át fogunk változni.', 'Ez nagyon hirtelen fog történni, egy szempillantás alatt, az utolsó trombita hangjára. Igen, felhangzik a trombitaszó, és azok, akik hitben haltak meg, feltámadnak a romlástól mentes örök életre. Mi pedig, akik akkor még élünk, át fogunk változni.', 'Ez a mostani testünk romlandó, ezért feltétlenül szükséges, hogy átváltozzon olyan testté, amely már mentes a romlástól. Mostani testünk halandó, ezért át kell változzon halhatatlan testté.', 'Amikor ez majd megtörténik: a romlandó és halandó test átváltozik romlástól mentes és halhatatlan testté, akkor teljesedik be, amit az Írás mond: „A halál teljes és végleges vereséget szenvedett” Ézs 25:8', '„Halál, hová lett a győzelmed? Halál, hová lett a fegyvered?” Hós 13:14', 'Ugyanis a halál fegyvere a bűn, a bűn erejét pedig a Törvény adja.', 'De hálát adunk Istennek, hogy Urunk, Jézus Krisztus által győztesekké tesz bennünket!', 'Mivel ez így van, kedves testvéreim, legyetek szilárdak, hogy senki ne tudjon kimozdítani benneteket a helyetekről! Mindig teljes erővel és odaadással végezzétek az Úr munkáját! Hiszen jól tudjátok, hogy ez a munka nem céltalan és eredménytelen.'], ['Most arról akarok nektek írni, hogyan gyűjtsetek pénzt az Isten népének megsegítésére. Ti is úgy gyűjtsetek, mint ahogy a Galáciában élő gyülekezeteknek mondtam!', 'Minden hét első napján otthon tegyetek félre annyi pénzt, amennyit erre tudtok szánni. Így gyűjtsétek össze, amit tudtok, annak megfelelően, hogy mennyi a jövedelmetek. Tehát, ne akkor kezdjetek gyűjteni, amikor hozzátok érkezem!', 'Akkor majd kiválasztok közületek néhány embert, hogy vigyék el az összegyűlt pénzt Jeruzsálembe. Olyanokat fogok választani, akiket ti javasoltok, és ajánlólevelet is küldök velük.', 'Ha pedig olyan sok pénzt fogtok összegyűjteni, akkor magam is elmegyek, és ezek az emberek elkísérnek.', 'Az a tervem, hogy előbb átutazom Macedónián, és utána megyek hozzátok. Mert az biztos, hogy Macedónián átutazom.', 'Nálatok azonban ott is szeretnék maradni egy ideig. Lehet, hogy a telet is nálatok töltöm. Azután majd elkísérhettek a további utamon.', 'Most azért nem megyek hozzátok, mert akkor átutazóban és csak rövid ideig láthatnálak benneteket. Azt remélem ugyanis, hogy nálatok hosszabb időt tölthetek, ha az Úr is úgy akarja.', 'Azután Efezusba megyek, ahol Pünkösdig maradok.', 'Ott ugyanis, nagy lehetőség nyílt meg a számomra, hogy az Úr munkáját hatékonyan végezzem. Ugyanakkor sokan ellene vannak ennek.', 'Ha Timóteus megérkezik hozzátok, legyen gondotok rá, hogy jól érezze magát nálatok, mert az Úr munkáját végzi ő is, akárcsak én!', 'Timóteust senki se becsülje le, hanem segítsétek, és békességgel küldjétek hozzám, mert várom őt a többi testvérekkel együtt!', 'Ami testvérünket, Apollóst illeti, nagyon kértem, hogy menjen el hozzátok a testvérekkel együtt. Ő azonban most nem akart, de más alkalommal el fog menni hozzátok.', 'Éberen őrködjetek, szilárdan álljatok meg a hitben, viselkedjetek úgy, mint bátor férfiakhoz illi k, legyetek erősek!', 'Bármit tesztek, maradjatok meg az isteni szeretetben! Mindent az isteni szeretet által tegyetek!', 'Tudjátok, hogy Sztefanász és családja voltak az első hívők Akhájában, és hogy ők Isten népének szolgálatára szánták magukat. Ezért, kérlek titeket, hogy', 'ti is fogadjátok el az ilyen emberek vezetését, és engedelmeskedjetek nekik — meg mindazoknak, akik velük együtt szolgálnak és dolgoznak az Úr munkájában!', 'Örülök, hogy Sztefanász, Fortunátusz és Akhaikosz megérkezett hozzám, és kárpótoltak azért, hogy ti messze vagytok!', 'Felüdítették a szellememet, és a tiéteket is. Becsüljétek meg az ilyen embereket!', 'Köszöntenek benneteket Ázsia tartományának gyülekezetei! Sok szeretettel köszönt benneteket az Úrban Akvila és Priszka, meg a gyülekezet, amely az ő házuknál szokott összejönni.', 'Köszöntenek benneteket a testvérek mindannyian. Köszöntsétek egymást szent csókkal!', 'Ezt a köszöntést én írom, a saját kezemmel: PÁL.', 'Ha valaki nem szereti az Urat, legyen átkozott! Marana tha!', 'Az Úr Jézus kegyelme legyen veletek!', 'Istentől származó szeretetem legyen veletek a Krisztus Jézusban!']], '2Corinthians': [['Páltól és Timóteustól, aki testvérünk a Krisztusban. Én, Pál, a Krisztus Jézus apostola vagyok, mert Isten ezt így akarta. Szól ez a levél Isten Korinthus városában élő gyülekezetének és Isten népének egész Akhájában.', 'Atyánk, az Isten és Urunk, Jézus Krisztus adjon nektek kegyelmet és békességet!', 'Áldott legyen az Isten, Aki Urunknak, Jézus Krisztusnak Édesapja. Ő olyan édesapa, aki tele van irgalommal. Olyan Isten, aki minden vigasztalás forrása.', 'Igen, ő vigasztal meg bennünket minden helyzetben, amikor bajok vesznek körül, hogy mi is meg tudjunk vigasztalni másokat, amikor ők vannak bajban, és nekik van rá szükségük. Ugyanazzal a vigasztalással segítünk nekik, amivel Isten is megvigasztal bennünket.', 'Mert amilyen bőségesen kijut nekünk Krisztus szenvedéseiből, ugyanolyan bőséges vigasztalást is kapunk Krisztus által.', 'Ha bajok vesznek körül bennünket, az is a ti vigasztalásotokat és megmeneküléseteket szolgálja. Ha pedig vigasztalást kapunk, az is a ti javatokra szolgál, és nektek is vigasztalást jelent. Azért van ez így, hogy legyen erőtök türelmesen elviselni ugyanazokat a szenvedéseket, amelyek minket is érnek.', 'Biztosak vagyunk benne, hogy mivel társaink vagytok szenvedéseinkben, társaink lesztek a vigasztalásunkban is.', 'Testvéreim, tudjatok róla, hogy Ázsiában igen nagy bajokat és szenvedéseket kellett elviselnünk, amelyeket saját erőnkből nem tudtunk volna kibírni. Akkora teher nehezedett ránk, hogy már teljesen feladtuk a reményt, hogy ezt túléljük.', 'Már felkészültünk rá, hogy meg kell halnunk. De ez is csak azért történt, hogy többé ne magunkban bízzunk, hanem Istenben, aki még a halottakat is feltámasztja.', 'Ő pedig valóban megszabadított bennünket a halálos veszedelemből! Sőt, újra és újra meg fog szabadítani. Őbenne reménykedünk, hogy a jövőben is megszabadít bennünket,', 'ha ti is segíteni fogtok azzal, hogy imádkoztok értünk. Akkor azután sokan és sokféleképpen fognak hálát adni Istennek értünk, és azért a kegyelemért, amit nekünk adott.', 'Mert mi azzal dicsekszünk, hogy minden dologban tiszta szívvel, isteni egyszerűséggel és őszinteséggel jártunk el. Nem emberi bölcsességgel, hanem Isten kegyelmével végeztük el, ami ránk volt bízva. A saját lelkiismeretünk is bizonyítja, hogy ez így igaz. Különösképpen érvényes ez arra, ahogyan közöttetek viselkedtünk.', 'Mert amit nektek írtunk, abban nincs semmi hátsó szándék. Ezért, ha elolvassátok, meg is érthetitek — és valóban remélem, hogy teljesen meg is fogtok engem és a leveleimet érteni!', 'Hiszen vannak közöttetek, akik már meg is értettek minket, és felismerték, hogy büszkék lehetnek ránk. Hasonlóan ahhoz, ahogyan mi is dicsekedni fogunk veletek az Úr Jézus Napján.', 'Ami engem illet, én mindig is biztos voltam ebben. Ezért határoztam el, hogy először titeket látogatlak meg, hogy kétszeres áldást kapjatok.', 'Azt terveztem ugyanis, hogy tőletek Macedóniába, onnan visszatérőben pedig újra hozzátok megyek. Azután ti segítettetek volna továbbutazni Júdeába.', 'Ezt a tervemet azonban meg kellett változtatnom. Azt hiszitek, hogy meggondolatlanul tettem? Vagy, hogy amit tervezek, emberi módon tervezem, vagyis azt mondom „igen, igen”, de közben azt gondolom „nem, nem”?', 'Amilyen biztos, hogy Isten megbízható, és amit mond, azt komolyan is gondolja, olyan biztos, hogy amit nektek mondunk, az is megbízható. Ha azt mondjuk, hogy „igen”, akkor az soha nem jelentheti azt, hogy „nem”!', 'Mert Isten Fia, Jézus Krisztus, akit nektek Szilvánusz, Timóteus és én bemutattunk, ő sem olyan, hogy egyszerre jelentene „igen”-t és „nem”-et. Jézus maga az isteni „IGEN!”', 'Mert valahány ígérete van Istennek, az mind Jézus Krisztus által vált „igen”-né! Ezért a végső „Ámen” is őáltala lesz meg. Ez pedig rajtunk keresztül valósul meg, és Isten dicsőségére fog szolgálni.', 'Mert Isten az, aki megerősít bennünket veletek együtt a Krisztusban. Ő az, aki különleges módon megáldott,', 'és megjelölt bennünket, hogy látható legyen: az övéi vagyunk. Ő adta szívünkbe a Szent Szellemet is, aki maga a biztosíték arra, hogy amit Isten megígért, azt mind meg is fogjuk kapni.', 'Isten a tanúm rá, hogy csak azért nem mentem még vissza hozzátok Korinthusba, hogy nehogy megbántsalak benneteket.', 'Ez nem azt jelenti, hogy uralkodni akarnánk rajtatok, vagy a hiteteken, amely valóban erős. Ellenkezőleg, munkatársaitok vagyunk, és azon fáradunk, hogy boldogok legyetek.'], ['Elhatároztam tehát, hogy amikor ismét meglátogatlak benneteket, nem okozok nektek újabb fájdalmat és szomorúságot.', 'Mert ha megszomorítlak benneteket, akkor engem ki vidámít meg? De ti fel tudtok engem vidítani — éppen ti, akiket én szomorítottam meg!', 'Azért is írtam nektek erről, hogy amikor megérkezem, ne kelljen miattatok szomorkodnom. Hiszen éppen azt várnám, hogy ti szerezzetek nekem örömet! Mert meg vagyok győződve róla, hogy az én örömem a ti örömetek is.', 'Amikor előző levelemet írtam, sokat aggódtam miattatok. Igen, azt a levelet sírva írtam nektek, sok-sok szomorúsággal és fájdalommal. De nem azért, hogy nektek okozzak szomorúságot, hanem azért, hogy megtudjátok, mennyire szeretlek benneteket.', 'Ha pedig valaki közületek szomorúságot okozott, az nem engem bántott meg, hanem titeket, mindnyájatokat. Ezt túlzás nélkül mondhatom.', 'Így tehát elég ennek az embernek az a büntetés, amit a többiektől kapott.', 'Most már inkább bocsássatok meg neki, és vigasztaljátok meg! Nehogy túlságosan bánkódjon, és a nagy szomorúság megártson neki!', 'Kérlek benneteket, most inkább éreztessétek vele, hogy mégis szeretitek!', 'Ezért írok most, hogy lássam, vajon mindenben engedelmeskedtek-e?', 'Akinek pedig ti megbocsáttok, annak én is. Mert ha volt egyáltalán mit megbocsátanom, akkor is a ti érdeketekben bocsátottam meg, Krisztussal együtt.', 'Igen, feltétlenül szükséges, hogy így bocsássunk meg egymásnak, különben becsaphat bennünket a Sátán. Hiszen jól tudjuk, hogy mik a szándékai.', 'Azért mentem Tróászba, hogy mindenkinek elmondjam a Krisztus örömhírét. Ott az Úr jó lehetőséget adott erre.', 'Mégsem volt nyugalma a szellememnek, mivel nem találkoztam Titusszal, aki a Krisztusban testvérem. Ezért elbúcsúztam az ottani testvérektől, és továbbmentem Macedóniába.', 'Hálás vagyok Istennek, Aki Krisztus uralma alatt mindig diadalmenetében vezet bennünket! Isten az, aki rajtunk keresztül mindenhol érzékelhetővé teszi az emberek számára, hogy ő kicsoda és milyen. Ez a felismerés pedig úgy terjed, mint egy drága parfüm édes illata.', 'Mert mi valóban olyanok vagyunk, mint a Krisztustól Istenhez felszálló füstölőszer jó illata. Ezt pedig azok is érzik, akik a megmenekülés felé haladnak, és azok is, akik el fognak veszni.', 'Az utóbbiak ezt az illatot olyannak érzik, mint a halál bűzös leheletét, amely a halál közelségét jelzi. Akik pedig a megmenekülés felé sietnek, megelevenítő, felüdítő illatnak érzik, amely az életre vezet. De vajon ki alkalmas erre a feladatra?', 'Mi azonban nem „üzletelünk” Isten üzenetével, és nem arra használjuk, hogy a magunk hasznát keressük vele, mint sokan mások teszik. Nem! Mi Krisztus uralma alatt és Isten jelenlétében tiszta szívből mondjuk az igazságot mindenkinek. Hiszen bennünket maga Isten bízott meg ezzel a feladattal.'], ['Azt gondoljátok, hogy ismét dicsekedni akarunk? Szükséges-e, hogy ajánlóleveleket kérjünk valakitől hozzátok, vagy tőletek másokhoz?', 'Nem! A mi „ajánlólevelünk” a szívünkbe van írva, és ezt minden ember ismeri és olvassa. Bizony, ti magatok vagytok a mi ajánlólevelünk!', 'Mert nyilvánvaló, hogy a Krisztustól származó „levél” vagytok, amelyet általunk küldött. De ezt a levelet nem tintával írták, hanem az élő Isten Szellemével, és nem kőtáblára, hanem az emberek szívébe.', 'Azért merjük ezt mondani, mert Krisztus által teljes bizalmunk van Istenben.', 'Nem úgy értem ezt, hogy önmagunkban, a saját erőnkből képesek lennénk bármi jót tenni. Ellenkezőleg, Isten az, aki képessé tesz bennünket erre.', 'Igen, ő tett alkalmassá minket arra, hogy az Új Szövetség szolgái legyünk. Az Új Szövetség nem írott Törvény, hanem a Szent Szellemtől származik. Az írott Törvény ugyanis a halálba vezet, a Szent Szellem pedig megelevenít.', 'A Törvényt kőbe vésett betűkkel rögzítették, és a halálba vezetett. Mégis olyan dicsőséges volt a Törvény szolgálata, hogy Izrael népe rá se tudott tekinteni Mózesre, annyira ragyogott az arca Isten dicsőségétől! Pedig ez a dicsőség hamarosan elmúlt!', 'Akkor mennyivel dicsőségesebb a Szent Szellem szolgálata?!', 'Dicsőséges dolog a Törvényt szolgálni, vagyis rábizonyítani az emberekre bűneiket, és elítélni őket. De sokkal dicsőségesebb az a szolgálat, amely Isten számára elfogadhatóvá teszi az embereket!', 'Annak a régi szolgálatnak is volt bizonyos dicsősége. Ez azonban elhalványul, ha öszszehasonlítjuk az új szolgálattal, amely sokkal dicsőségesebb.', 'Az a régi elmúlt, mégis dicsőséges volt. Mennyivel dicsőségesebb tehát az, ami örökké megmarad!', 'Mivel mi ebben reménykedünk, teljesen nyíltan és félelem nélkül beszélünk.', 'Nem olyanok vagyunk, mint Mózes, aki eltakarta az arcát, hogy Izrael népe ne láthassa. Nem akarta, hogy lássák, amikor az arcán ragyogó dicsőség elhalványul, és végleg eltűnik.', 'Izrael népének gondolkodásmódja valóban elsötétült, ezért nem értenek meg sok mindent. Ráborult az a bizonyos „takaró” a szívükre, és ott is maradt mind a mai napig. Ezért nem értik meg a zsidók az Írást, amikor olvassák. Nem is csoda, hiszen az a „takaró” csak akkor tűnik el, ha az Úrhoz fordulnak.', 'Igen, mindmáig, amikor csak a zsidók Mózes Törvényét olvassák, ez a „takaró” fedi be a szívüket, hogy ne érthessék meg.', 'De amikor valaki megváltozik, és az Úrhoz fordul, az a „takaró” eltűnik.', 'Az Úr a Szellem. Ahol pedig az Úr Szelleme, ott szabadság van.', 'A mi tekintetünk azonban nincsen eltakarva. Ezért állandóan az Úr dicsőségét tükrözzük vissza. Eközben pedig fokozatosan átváltozunk, és egyre jobban hasonlítunk őhozzá. Igen, a dicsőségnek egyre magasabb szintjére jutunk, mert ezt az Úr viszi véghez, aki maga a Szellem.'], ['Isten, aki kegyelmet adott nekünk, ilyen szolgálatot bízott ránk. Ezért nem veszítjük el a bátorságunkat, és nem adjuk fel!', 'Elutasítjuk azokat a szégyellnivaló dolgokat, amiket az emberek titkolnak. Nem ravaszkodunk, és nem hamisítjuk meg Isten üzenetét. Ellenkezőleg, az igazságot mondjuk és tesszük, mindenki előtt nyilvánvaló módon. Így mutatjuk meg az embereknek, hogy kik vagyunk mi valójában Isten szemében.', 'Az az örömhír, amit hirdetünk, mégis el van takarva, és érthetetlen egyes emberek számára. De csak azoknak, akik a teljes pusztulás felé mennek.', 'Ezek a hitetlen emberek nem képesek megérteni, mert ennek a világnak az „istene”, azaz a Sátán elsötétítette a gondolkodásukat. Azért tette ezt, hogy azok ne láthassák az örömhír fényét. Az örömhír pedig Krisztus dicsőségéről szól, aki minden tekintetben olyan, mint maga Isten.', 'Mert mi nem magunkról, hanem Jézus Krisztusról beszélünk, és azt bizonyítjuk, hogy ő az Úr. Magunkat pedig úgy tekintjük, mint a ti szolgáitokat, Jézus kedvéért.', 'Isten egyszer régen azt mondta: „Ragyogjon fel a fény a sötétségből!” Ő gyújtott világosságot a mi szívünkben is. Emiatt tudtuk felismerni és megismerni az Isten dicsőségét Jézus Krisztusban, az ő személyében és jellemében.', 'Az, hogy Jézust ismerjük, igen nagy kincs! Mégis „cserépkorsóban”, vagyis emberi testünkben hordozzuk. Így azután teljesen nyilvánvaló, hogy ez a rendkívül nagy erő Istentől származik, nem pedig tőlünk.', 'Mindenfelől bajok és nehézségek vesznek körül bennünket, mégsem szenvedünk vereséget! Sokszor nem tudjuk, mit tegyünk, de mégsem esünk végleg kétségbe!', 'Üldöznek, de Isten nem hagy el bennünket. Néha földre tipornak, de nem tudnak egészen elpusztítani.', 'Mindig testünkben hordozzuk Jézus halálát, hogy az élete is láthatóvá legyen bennünk.', 'Életünk folyamán állandóan halálos veszélyeknek vagyunk kitéve Jézusért, hogy Jézus élete látható legyen halandó testünkben.', 'Ezért a halál bennünk végzi a munkáját, az élet pedig bennetek.', 'Az Írás azt mondja: „Hittem, azért szóltam.” Bennünk is a hitnek ugyanaz a szelleme van. Mi is azért szólunk, mert hiszünk.', 'Mert tudjuk, hogy Isten, aki feltámasztotta az Úr Jézust a halálból, ugyanúgy bennünket is fel fog támasztani, és veletek együtt maga elé állít.', 'Mindez értetek történik. A célja pedig az, hogy egyre több és több ember fogadja el és adja tovább Isten kegyelmét, és egyre többen adjanak hálát Isten dicsőségéért.', 'Ez az oka, hogy nem adjuk fel, és nem fáradunk bele a szolgálatba. Igaz, testünk egyre idősebb és gyengébb, a „belső emberünk” mégis napról-napra megújul.', 'Mert a mostani, könnyen elviselhető szenvedéseink csak rövid ideig tartanak, mégis örök dicsőséget szereznek számunkra! Ez a dicsőség pedig olyan csodálatos, hogy össze se lehet hasonlítani a szenvedéseinkkel.', 'Nem a látható dolgokat tartjuk szem előtt, hanem a láthatatlanokra figyelünk. Ugyanis, ami látható, az hamar elmúlik, ami pedig láthatatlan, az örökké megmarad.'], ['Tudjuk, hogy ez a „sátor”, amelyben itt a földön élünk, vagyis a testünk, egyszer el fog pusztulni. De Isten készített a számunkra a Mennyben örökké tartó lakóhelyet, amit nem emberek építettek.', 'Ezért, amíg ebben a földi testben élünk, sóhajtozunk, mert nagyon szeretnénk már beköltözni mennyei otthonunkba.', 'Amikor majd beköltözhetünk oda, az olyan lesz, mintha felöltöztetnének bennünket, és akkor tényleg nem leszünk meztelenek!', 'Most, amíg ebben a földi testben élünk, sok teher nehezedik ránk, s ezért sokszor sóhajtozunk. Mégsem kívánjuk „levetni” ezt a testet. Inkább azt szeretnénk, ha erre a földi testre „rávehetnénk” azt a mennyei testet. Akkor majd ezt a halandó testet teljesen beborítja az örök élet.', 'Aki pedig bennünket éppen erre készített fel, az maga Isten! Ő adta nekünk a Szent Szellemet, aki annak a biztosítéka, hogy mindazt, amit Isten megígért, valóban meg is fogjuk kapni.', 'Ezért minden körülmények között bátran tekintünk előre. Hiszen tudjuk, hogy amíg ebben a földi testben élünk, távol vagyunk az Úrtól.', 'Ezért annak alapján élünk, amit hiszünk, és nem aszerint, amit látunk.', 'De bátrak vagyunk és bízunk Istenben. Jobban szeretnénk kiköltözni ebből a földi testből, és hazaköltözni az Úrhoz.', 'De akár ebben a testben élünk, akár hazaköltözünk hozzá, arra törekszünk, hogy kedvében járjunk.', 'Mert nekünk kivétel nélkül mind oda kell állnunk a Krisztus Ítélőszéke elé! Ott fogja mindenki megkapni, amit megérdemel, aszerint, hogy ebben a földi testben jót, vagy rosszat tett.', 'Mi tudjuk, mit jelent az Urat tisztelni és félni! Ezért igyekszünk meggyőzni az embereket az igazságról. Isten pedig jól ismer bennünket. Reméljük, azonban, hogy ti is meg tudjátok ítélni, és felismeritek, hogy kik vagyunk!', 'Nem is akarjuk magunkat újra igazolni. Inkább lehetőséget adunk nektek arra, hogy büszkék legyetek ránk. Így majd tudtok válaszolni azoknak, akik képmutató módon látszólagos dolgokkal dicsekednek.', 'Ha úgy tűnik, hogy elment az eszünk, Istenért van így, ha bölcsek vagyunk, az meg értetek van.', 'Mert bennünket Krisztus szeretete irányít és sürget. Meg vagyunk győződve róla, hogy ha egy ember (Jézus) meghalt mindenkiért, akkor valójában minden ember meghalt.', 'Jézus azért halt meg mindenkiért, hogy akik élnek, azontúl ne önmaguknak éljenek. Igen, ő meghalt és feltámadt, hogy az emberek pedig érte éljenek.', 'Ezért mostantól fogva nem úgy gondolkodunk az emberekről, ahogyan a hitetlenek. Igaz, régen mi is úgy gondolkoztunk Krisztusról, mint a hitetlenek, de most már ez teljesen megváltozott.', 'Így hát, ha valaki Krisztusban van, az az ember már az Új Teremtéshez tartozik! Ami benne régi volt, az elmúlt, és minden tekintetben újjá (új teremtéssé) lett!', 'Mindez Istentől származik, aki Krisztus által kibékített és újra egyesített saját magával bennünket. Sőt, ránk bízta, hogy mi is segítsünk más embereknek abban, hogy kibéküljenek vele.', 'Isten ugyanis maga volt jelen Krisztusban, amikor kibékítette az embereket önmagával, és nem hibáztatta őket a bűneik miatt. Ezt az üzenetet pedig, amely az Istennel való kibékülésről szól, ránk bízta.', 'Ezért úgy élünk az emberek között, mint Krisztus követei. Úgy kérünk, és biztatunk benneteket, mintha Isten szólna általunk: „Krisztus helyett kérünk, béküljetek ki Istennel!”', 'Mert Isten értünk azonosította a bűnnel Jézust, pedig ő nem követett el semmi bűnt. Azért tette ezt, hogy mi viszont Krisztus által elfogadhatóvá váljunk Isten számára.'], ['Mint Isten munkatársai, kérünk és biztatunk benneteket, úgy éljetek, mint akik nem hiába kapták Isten kegyelmét!', 'Mert ő mondja: „A kegyelem idején meghallgattalak, és a megmenekülés napján megsegítettelek.” Ézs 49:8 Bizony, most van a kegyelem ideje! Most van a megmenekülés napja!', 'Mi azon igyekezünk, hogy az emberek ne mondhassanak semmi rosszat a szolgálatunkról. Ezért nem teszünk semmi olyat, ami másoknak bajt okozhat.', 'Minden dologban úgy ajánljuk magunkat, mint akik Isten szolgái. Türelmesen elviseljük a nehéz körülményeket, a szorult helyzeteket, a bajokat, és amikor hiányt szenvedünk valamiben.', 'Sokszor megvernek bennünket, börtönbe zárnak, és a tömeg ellenünk támad. Van, amikor keményen kell dolgoznunk, néha nincs mit ennünk, vagy nem alhatunk éjjel.', 'Mi valóban Isten szolgái vagyunk! Ezt bizonyítja, hogy senki sem vádolhat bennünket bűnnel, ezt bizonyítja a tudásunk, a türelmünk, jóságunk, a bennünk élő Szent Szellem. Ezt bizonyítja a képmutatás nélküli szeretetünk,', 'az igazság üzenete, amit hirdetünk, és Isten ereje, amely megmutatkozik rajtunk keresztül. Ezt bizonyítja, hogy Istennel összhangban élünk, és teljesen fel vagyunk fegyverkezve a szellemi támadó és védekező fegyverekkel.', 'Ezekkel harcolunk, amikor az emberek dicsérnek, vagy szidnak bennünket, amikor rosszat, vagy jót mondanak rólunk. Néha csalóknak tartanak minket, pedig csak igazat mondunk.', 'Sokan egyáltalán nem törődnek velünk, mások pedig jól ismernek. Néha úgy látszik, már közel vagyunk a halálhoz, mégis élünk! A szenvedések sokszor megkínoznak, de mégsem ölnek meg bennünket!', 'Sok szomorúság ér bennünket, de ugyanakkor tele vagyunk örömmel is. Igaz, hogy a pénztárcánk majdnem üres, mégis sok embert mi tettünk gazdaggá. Valóban nincs semmi vagyonunk, mégis minden a miénk!', 'Korinthusi testvéreink, mi mindent őszintén elmondtunk nektek! Kinyitottuk előttetek a szívünket.', 'Értsétek meg, a mi szívünkben bőven van számotokra hely! Azonban ti ezt nem viszonozzátok: nem akartok a szívetekbe fogadni bennünket.', 'Úgy beszélek veletek, mint a saját gyermekeimmel: nyissátok meg a szíveteket előttünk, és fogadjatok be minket!', 'Ti nem olyanok vagytok, mint a hitetlenek, ezért ne kapcsolódjatok hozzájuk! Mi köze lehet egymáshoz két embernek, ha az egyik Istennel összhangban akar élni, a másik meg nem tiszteli Isten törvényeit? Milyen közös dolga lehet a világosságnak a sötétséggel?', 'Miben egyezhet meg egymással Krisztus és a Sátán? Lehet-e valamilyen közösség hívő és hitetlen ember között?', 'Mi köze van Isten templomának a bálványokhoz? Mert mi az élő Isten temploma vagyunk, ahogyan Isten maga mondta: „Velük együtt fogok lakni, és közöttük járok, Istenük leszek, ők pedig népemmé lesznek.” 3Móz 26:11-12', '„Ezért tehát jöjjetek ki közülük, és váljatok külön tőlük, így szól az Úr, hozzá se érjetek ahhoz, ami nem tiszta, és én magamhoz fogadlak titeket.” Ézs 52:11', '„Édesapátok leszek, ti pedig fiaim és lányaim lesztek, így szól a Mindenható Úr.” 2Sám 7:14'], ['Kedveseim, micsoda ígéretek ezek — és éppen nekünk szólnak! Ezért hát tisztítsuk meg magunkat minden olyan dologtól, ami akár a testünket, akár a szellemünket bepiszkolja. Kitartóan és teljesen szánjuk oda magunkat és egész életünket Istennek, hiszen mi tiszteljük Istent!', 'Kérlek, fogadjatok be a szívetekbe! Senkit nem bántottunk meg, senkit nem károsítottunk meg, senkit nem használtunk ki.', 'Nem azért mondom ezt, hogy hibáztassalak benneteket. Hiszen a szívembe zártalak, és annyira szeretlek titeket, hogy veletek együtt akarok élni is, meghalni is.', 'Őszintén beszélek veletek, és nagyon büszke vagyok rátok. Minden gondom ellenére tele vagyok örömmel és vigasztalással.', 'Amikor megérkeztünk Macedóniába, nem találtunk nyugalmat. Mindenféle gondok és bajok gyötörtek: kívülről támadások értek, belül félelem támadott bennünket.', 'Isten azonban megvigasztalja azokat, akiket a földre tapostak. Igen, ő vigasztalt meg minket azzal, hogy Titusz megérkezett.', 'De nem csak ezzel, hanem azzal a bátorítással is, amit tőletek kapott. Mert jó híreket hozott tőletek: hogy mennyire szeretnétek már találkozni velünk, hogy mennyire szomorúak vagytok amiatt, amit rosszul tettetek, és hogy mennyire ragaszkodtok hozzánk. Ennek azután nagyon megörültem.', 'Mert lehet, hogy szomorúságot okoztam nektek az előző levelemmel, de már nem bánom. Igaz, korábban azt hittem, hogy rosszul tettem, de most már látom, hogy az a levél csak egy kis időre szomorított el benneteket.', 'Most már örülök, hogy megírtam azt a levelet. Persze, nem annak, hogy szomorúságot okoztam vele, hanem annak, hogy ezáltal megváltoztattátok a gondolkodásotokat és szíveteket. Az ilyen fajta szomorúság Isten akarata szerint változtat meg benneteket, és így semmi bajt nem okozott nektek a levelem.', 'Mert az a fajta szomorúság, ami Isten akarata szerint változtatja meg a gondolkodásotokat és a szíveteket, végül a megmeneküléshez vezet — az ilyet utólag soha nem kell megbánni. Ezzel szemben az a fajta szomorúság, ami a hitetlen emberekre jellemző, a halálhoz vezet.', 'A ti szomorúságotok nyilván Isten akarata szerinti változásokat okozott bennetek: nagy igyekezetet, védekezést, bosszankodást, félelmet és ragaszkodást. Felkeltette bennetek a kívánságot, hogy újra találkozhassunk. Sőt, meg is akartátok büntetni, aki vétkezett. Ezek a dolgok mind azt bizonyítják, hogy ártatlanok vagytok.', 'Ha tehát írtam is nektek, nem amiatt az ember miatt írtam, aki valami rosszat tett. Sem nem amiatt, akit megbántottak. Azért írtam, hogy ti magatok is lássátok meg Isten szemével, milyen nagy igyekezet van bennetek irántunk.', 'Így azután megvigasztalódtunk és felbátorodtunk. Igen, mi magunk is felbátorodtunk, de még jobban megörültünk annak, hogy Titusznak örömet okoztatok, és a szellemét felvidítottátok.', 'Ugyanis előzőleg sok jót mondtam Titusznak rólatok, sőt, dicsekedtem veletek. Nagyon örülök, hogy ezzel nem vallottam szégyent, mert ő úgy tapasztalta, hogy amit rólatok mondtam, az mind igaz.', 'Így azután Titusz még jobban szeret benneteket. Örömmel emlékezik arra az engedelmességre, tiszteletre, sőt félelemre, amellyel fogadtátok.', 'Szívből örülök, hogy minden tekintetben megbízhatok bennetek.'], ['Hadd mondjam el nektek, milyen kegyelmet adott Isten Macedónia gyülekezeteinek.', 'Ezek a testvéreink nagyon szegények, sok szenvedést és megpróbáltatást kellett elviselniük. Ennek ellenére, olyan nagy öröm lakik bennük, hogy sokat adakoztak másoknak.', 'Elmondhatom, hogy annyit adtak, amennyit csak tudtak. Sőt, talán még annál is többet! Mindezt pedig önként tették, senki sem mondta nekik.', 'Újra meg újra könyörögve kérték, hogy adakozásukkal Isten (Jeruzsálemben élő) népét szolgálhassák.', 'De nem csak azt tették, amit reméltünk, hanem még annál is többet: először önmagukat adták oda az Úrnak, azután nekünk is, azután adták az ajándékaikat. Ez az, amit Isten akar!', 'Ezért kértük meg Tituszt, hogy fejezze be köztetek az isteni kegyelemnek ezt a munkáját: a jótékonysági gyűjtést. Hiszen ő volt az, aki ezt elkezdte.', 'Minden dologban meggazdagodtatok: hitben, beszédben, tudásban, mindenféle igyekezetben, és a szeretetben, amit tőlünk tanultatok. Most hát legyetek bőkezűek az adakozásban is!', 'Nem parancsként mondom, hogy adakozzatok, de szeretném kipróbálni, hogy igazi szeretet van-e bennetek. Ezért mondtam el nektek, hogy mások milyen bőségesen adakoznak.', 'Mert tudjátok, hogy Urunk, Jézus Krisztus mennyire gazdag volt, mégis teljesen szegénnyé lett értetek. Ezzel mutatta meg, mennyire szeret benneteket. Az ő szegénysége által gazdagodtatok meg.', 'Hadd adjak nektek tanácsot. Tavaly ti voltatok az elsők, akik adni akartak — és adtatok is. Most pedig jó lenne, ha befejeznétek, amit tavaly elkezdtetek.', 'Ne csak a jó szándék legyen bennetek, hanem tegyétek is meg, amit elhatároztatok! Tehát gyűjtsétek össze, amit adni akartok — mindenki annak megfelelően, amennyi pénze van.', 'Mert ha valóban adni akartok, akkor ajándékotok kedves és elfogadható lesz. Mégpedig ahhoz mérten lesz kedves, amitek van. Hiszen senkitől nem kérnek többet, mint amit képes adni.', 'Nem arról van szó, hogy amiatt, hogy másokon segítetek, nektek meg hiányotok támadjon.', 'Inkább a kiegyenlítésre törekedjetek. Hiszen most a ti adományotok fogja kipótolni, ami a testvéreiteknek hiányzik. Máskor meg éppen fordítva: ők fogják a bőségükből kipótolni a ti hiányotokat. Így lesz egyenlőség,', 'ahogyan az Írás mondja: „Aki sokat szedett, az sem tudott túl sokat összegyűjteni, és aki keveset szedett, annak sem lett túl kevés, amit összegyűjtött.” 2Móz 16:18', 'Hálát adok Istennek, hogy ugyanazt a szeretetet adta Titusz szívébe, mint ami bennünk is van.', 'Nem csupán szívesen fogadta kérésünket, de önként ment el, hogy meglátogasson titeket, mivel valóban nagyon szeretne segíteni.', 'Elküldtük vele együtt azt a testvért is, akinek az összes gyülekezetekben jó híre van. Azért dicsérik, mert az örömhír terjesztését szolgálja.', 'Sőt, a gyülekezetek azzal is megbízták, hogy útitársunk legyen, és segítsen a pénzadományok gyűjtésében. Ezt a szolgálatot azért végezzük, hogy dicsőséget szerezzünk az Úrnak, és megmutassuk, hogy valóban segíteni akarunk a testvéreinknek.', 'Ezzel akarjuk biztosítani, hogy senki se bírálhasson bennünket amiatt, ahogyan ezt a nagy összegű pénzt kezeljük.', 'Mert nemcsak az Úr előtt, hanem az emberek előtt is gondunk van arra, hogy jó hírünk legyen.', 'Elküldtük velük együtt még azt a testvérünket is, aki mindig készséges volt, hogy segítsen. Ő már többször is bebizonyította, hogy megbízható segítőtárs. Most még sokkal lelkesebb, mert nagyon bízik bennetek.', 'Titusz az én munkatársam a közöttetek végzett munkámban. A többi testvérek pedig, akik vele utaznak, a gyülekezetek küldöttei. Mindannyian Krisztus dicsőségére végzik a munkájukat.', 'Fogadjátok hát őket szeretettel! Mutassátok meg nekik, hogy nem hiába dicsekszünk veletek a többi gyülekezetek előtt!'], ['Azt hiszem, felesleges is arról írnom, hogy Isten Jeruzsálemben élő népét segítsétek meg.', 'Hiszen tudom, hogy valóban akarjátok segíteni őket. El is dicsekedtem veletek a macedón testvéreknek. Mondtam nekik, hogy tavaly óta már ti, ott Akhájában készen álltok arra, hogy segítsetek. Erre azután a macedón testvérek is elhatározták, hogy ők is fognak a jeruzsálemieknek adakozni.', 'Most mégis elküldöm hozzátok ezeket a testvéreket. Nem akarom ugyanis, hogy a veletek való dicsekedésemmel szégyent valljak. Azért is küldtem őket, hogy ti időben felkészülhessetek, mint ahogy korábban mondtam.', 'Ha azután a macedón testvérek megérkeznek velem együtt hozzátok, remélem, nem találnak benneteket felkészületlenül! Nehogy szégyent valljunk, azaz, hogy nehogy ti megszégyenüljetek, ha kiderül, hogy mégis hiába bíztam bennetek.', 'Ezért kértem a testvéreket, hogy menjenek előre hozzátok, és készítsék elő adományaitokat, amit korábban megígértetek. Azt szeretném, ha adományotok úgy lenne elkészítve, mint önként adott nagylelkű ajándék. Nem akarom, hogy kényszerből és kelletlenül adjatok akár egy fillért is.', 'Vegyétek figyelembe, hogy aki kevés magot vet a földbe, az kevés termést is fog aratni. Aki pedig bőven veti a magokat, annak az aratása is bőséges lesz.', 'Mindenki annyit adjon bele a gyűjtésbe, amennyit előre elhatározott. Ne adjon senki kényszerből, se úgy, hogy később megbánja. Azt az embert szereti Isten, aki szívesen és jókedvűen ad.', 'Mert ő is szívesen rátok zúdítja minden kegyelmét, és eláraszt jóságával. Annyira meg tud áldani benneteket, hogy minden körülmények között mindent megkapjatok, amire csak szükségetek van. Sőt, még azon felül is, hogy bőségesen adakozhassatok a rászorulóknak.', 'Amint meg van írva: „Bőkezűen adott a szegényeknek, jótettei soha nem merülnek feledésbe.” Zsolt 112:9', 'Isten vetőmagot ad annak, aki a vetést végzi, az éhezőnek meg kenyeret. Ő fog nektek is szellemi vetőmagokat adni, és megszaporítja a magokat, amit a földbe vetettetek. Így lesz bőséges, amit arattok. Ez is tőle származik: így viszonozza nektek, amit másoknak adtatok.', 'Ilyen módon fogtok mindenben meggazdagodni, hogy mindig bőkezűen tudjatok adakozni a rászorulóknak. Ez pedig — rajtunk keresztül — azt fogja eredményezni, hogy akik kapják, hálát adnak érte Istennek.', 'Mert ez a szolgálat, amit ti az adakozással végeztek, kettős haszonnal jár. Egyrészt Isten népének segíttek vele. Másrészt azok, akik az adományokat kapják, hálásan megköszönik Istennek.', 'Az adakozásnak ez a szolgálata bizonyítja, hogy a hitetek valódi. A testvérek pedig dicsőítik Istent, mert példát mutattok nekik. Látják, hogy ti hűségesek vagytok a Krisztus örömhíréhez, és bőkezűen adakoztok nemcsak nekik, hanem másoknak is.', 'Amikor pedig viszonzásul imádkoznak majd értetek, kívánnak majd látni titeket, mivel Isten jósága olyan bőségesen kiáradt rátok.', 'Istenem, hálásan köszönöm ajándékodat, amely kimondhatatlanul csodálatos!'], ['Krisztus szelídségével és gyöngédségével kérlek titeket én, Pál. Egyes emberek ugyan azt mondják, hogy mikor közöttetek vagyok, félénken viselkedek, és csak a távolból vagyok ilyen határozott.', 'Szóval, el fogok menni hozzátok. De kérlek benneteket, ne kényszerítsetek rá, hogy keményen bánjak azokkal, akik úgy gondolják, hogy mi csak emberi módon viselkedünk!', 'Mert igaz, hogy ebben a világban élünk, de nem úgy harcolunk, ahogyan az emberek szoktak.', 'A mi fegyvereink különböznek a közönséges fegyverektől! Ezekben Isten ereje működik! Le tudunk rombolni velük minden büszke erődítményt, amit az ellenség azért épített, hogy Isten megismerését akadályozza.', 'Igen, lerombolunk minden emberi okoskodást és vitatkozást, és foglyul ejtünk minden gondolatot, hogy engedelmeskedjen a Krisztusnak.', 'Felkészültünk arra is, hogy ezekkel a fegyverekkel minden engedetlenséget megbüntessünk, de csak akkor, ha a ti engedelmességetek már tökéletes lesz.', 'Gondoljátok meg ezeket a nyilvánvaló tényeket: ha valaki meg van győződve arról, hogy ő Krisztusé, akkor vegye észre, hogy ugyanúgy mi is Krisztushoz tartozunk!', 'Lehet, hogy valaki azt gondolja, túlságosan sokat dicsekszem azzal a hatalommal, amelyet az Úr építésetekre adott (nem arra, hogy ártsak vele). De gondolja meg, hogy én nem fogok ezzel a hatalommal szégyent vallani!', 'Nem akarom azt a látszatot kelteni, mintha csak a leveleimmel ijesztgetnélek benneteket.', 'Mert vannak közöttetek, akik azt mondják, „Pál levelei szigorúak és kemények, de ő maga gyenge, és beszéde semmit nem ér”.', 'Az ilyen emberek gondolják meg, hogy pontosan olyanok leszünk személyesen is, amikor meglátogatunk benneteket, mint amilyenek vagyunk a távolból írt levelünk által!', 'Mert mi nem vagyunk olyan vakmerőek, mint akik magukat nagyra tartják. Nem, mi nem hasonlítjuk össze magunkat ilyenekkel! Nem veszik észre, hogy milyen értelmetlen dolog, amikor saját magukhoz mérik magukat. Milyen ostobák!', 'Mi azonban nem fogunk túlságosan dicsekedni. Csak azzal a munkával, amit Isten ránk bízott. Ebben azonban ti is benne vagytok, hiszen hozzátok is eljutottunk.', 'Mert mi nem ok nélkül dicsekszünk! Ez lenne a helyzet, ha soha nem mentünk volna el hozzátok. De bizony elmentünk! Sőt, mi voltunk az elsők, akik a Krisztus örömhírét elvitték nektek!', 'Csak arról beszélünk, amit magunk végeztünk. Nem dicsekszünk mások eredményeivel. Viszont abban reménykedünk, hogy hitetek megerősödésével ti is egyre jobban segíteni fogtok, hogy a szolgálatunk kiterjeszkedjen.', 'Mert az a szándékunk, hogy a Korinthus városán túli vidékeken is elmondjuk az örömhírt az embereknek. De semmiképpen nem akarunk olyan munkával dicsekedni, amit valaki más végzett a maga területén.', 'Mert: „Aki dicsekszik, azzal dicsekedjen, amit az Úr tett”!', 'Mert nem az a megbízható, aki önmagát annak tartja, hanem az, akit az Úr tart megbízhatónak.'], ['Bárcsak elviselnétek tőlem egy kis „bolondságot” — sőt, kérlek, viseljetek el engem is!', 'Isten féltő szeretetével féltelek titeket, mivel Jézus számára akarlak felkészíteni, ahogyan a menyasszonyt eljegyzik a vőlegény számára. Igen, én „eljegyeztelek” benneteket Jézus számára, és arra törekszem, hogy úgy vigyelek hozzá, mint tökéletes menyasszonyát.', 'Attól félek azonban, hogy a gondolataitok eltávolodnak a Krisztus iránti őszinte egyenességtől és tiszta hűségtől. Ez történt akkor régen Évával is, amikor a Kígyó (Sátán) becsapta, és ez megtörténhet veletek is!', 'Mert azt türelmesen elviselitek, ha egy idegen elmegy hozzátok, és más dolgokat mond Jézusról, mint amit mi. Készek vagytok arra is, hogy más szellemet, vagy más örömhírt fogadjatok be, mint amit már befogadtatok. Akkor talán engem is türelmesen elviselhetnétek!', 'Úgy gondolom, semmivel sem vagyok kisebb azoknál a „híres apostoloknál”!', 'Lehet, hogy nem tudok olyan szépen szónokolni, mint ők, de tudás dolgában nem maradok el tőlük — ezt már megmutattam nektek sokszor.', 'Ingyen hirdettem nektek Isten örömhírét. Megaláztam magam, hogy ti legyetek fontosak. Talán rosszul tettem?', 'Más gyülekezetektől elfogadtam a pénzbeli támogatást, hogy titeket ingyen szolgálhassalak.', 'Amikor pedig nálatok voltam, és szükségem volt valamire, nem szóltam róla senkinek. A Macedóniából jött testvérek azonban támogattak az adományaikkal. Így nem voltam a terhetekre, de nem is leszek ezután se.', 'Akhája egész tartományában senki nem veheti el tőlem ezt a dicsekedést! Ezt úgy mondom, mint akiben Krisztus igazsága lakik.', 'Mit gondoltok, miért nem akartam elfogadni tőletek semmit? Talán azért, mert nem szeretlek benneteket?! Dehogyis! Isten jól tudja, mennyire szeretlek titeket.', 'De továbbra is ezt fogom tenni, hogy azok az „apostolok” ne dicsekedhessenek. Mert azt akarják elhitetni veletek, hogy az ő munkájuk is ugyanaz, mint a miénk.', 'Mert ezek hamis apostolok. Becsapják az embereket, és elhitetik velük, hogy ők valóban Krisztus apostolai.', 'De ez nem is csoda, hiszen maga a Sátán is elhiteti az emberekkel, hogy ő a világosság angyala.', 'Nem meglepő tehát, ha a Sátán szolgái olyan álarcot vesznek fel, hogy az igazság szolgáinak látsszanak. Végül azonban megkapják, amit a tetteikkel megérdemeltek.', 'Megint csak azt mondom, hogy senki se tartson engem bolondnak! De ha mégis annak gondoltok, akkor fogadjatok el így, hogy egy kicsit én is dicsekedhessem!', 'Ezt most nem úgy mondom, mintha az Úr szólna, hanem úgy, mintha a dicsekedés miatt valóban ostoba lennék.', 'Sokan dicsekednek emberi módon, hadd dicsekedjek én is!', 'Hiszen ti olyan „bölcsek” vagytok, hogy eltűritek a „bolondokat”.', 'Igen, eltűritek, ha valaki szolgájává tesz benneteket. Eltűritek, ha kihasznál, élősködik, vagy uralkodik rajtatok, ha azt hiszi, hogy sokkal különb nálatok. Eltűritek még azt is, ha pofon üt titeket.', 'Szégyenkezve mondom, hogy mi „túl gyengék” voltunk, hogy ilyen dolgokat tegyünk veletek! De ha valaki merészel dicsekedni, akkor én is dicsekedni fogok! (Úgy mondom ezt, mintha bolond lennék.)', 'Ha ezek a hamis apostolok héberek — hát, én is az vagyok! Izrael népéhez tartoznak? — én is! Ábrahám utódai? — Én is az vagyok!', 'Ha ők Krisztus szolgái, akkor én még inkább az vagyok! — Milyen bolond dolog így dicsekedni! — Hiszen többet dolgoztam, mint ők! Többször börtönbe zártak, többször megkorbácsoltak, többször forogtam halálos veszedelemben, mint ők.', 'A zsidóktól ötször kaptam 39 korbácsütést,', 'háromszor bottal vertek meg, egyszer megköveztek, háromszor szenvedtem hajótörést, egy éjszakát és egy napot hányódtam a tenger hullámain.', 'Gyakran utaztam, sokszor voltam veszedelemben a folyókon, veszedelemben rablók között, veszedelemben a saját népem között, veszedelemben a nem zsidók között, veszedelemben városban, veszedelemben vidéken, veszedelemben a tengeren, veszedelemben hamis testvérek között.', 'Sokat fáradoztam és vesződtem, gyakran ébren töltöttem az éjszakát, éheztem és szomjaztam, gyakran nem volt mit ennem, sokszor fáztam, vagy nem volt ruhám.', 'Ezek mellett a külső bajok és nehézségek mellett állandóan hordozom az összes gyülekezetek gondját-baját.', 'Ha valaki a testvérek között erőtlen, én is viselem a gyengeségét! Ha valaki vétkezik, én is szenvedek vele együtt!', 'Ha már dicsekednem kell, akkor a gyengeségeimmel dicsekszem.', 'Az Úr Jézus Istene és Atyja, aki örökké áldott, tudja, hogy igazat mondok.', 'Amikor Damaszkusz városában voltam, el akartak fogni. Ezért Aretász király helytartója őriztette a várost.', 'Akkor az ablakon keresztül egy kosárban leeresztettek a városfalon kívülre, és így menekültem meg a kezéből.'], ['Bár semmi haszna sincs a dicsekedésnek, mégis hadd beszéljek az Úrtól kapott látomásokról és kijelentésekről!', 'Ismerek egy embert a Krisztusban, akit tizennégy évvel ezelőtt felvittek egy időre a harmadik Mennybe. Hogy ezt testében élte át, vagy a teste nélkül, azt csak Isten tudja.', 'Csak azt tudom, hogy azt az embert (akár a testével együtt, akár anélkül volt ott, azt csak Isten tudná megmondani),', 'felvitték a Paradicsomba, és ott olyan dolgokat mondtak neki, amiket nem lehet, de nem is szabad elmondania.', 'Ilyen dolgokkal dicsekszem, nem saját magammal. Vagy, ha mégis magammal, akkor is csak a gyengeségeimmel.', 'Pedig ha dicsekedni akarnék, nem lennék ostoba, mert igazat mondanék. De nem akarom, hogy bárki is többnek tartson, mint amilyennek lát, vagy amilyennek annak alapján gondol, amit tőlem hallott.', 'Hogy el ne bízzam magam az Úrtól kapott különleges kijelentések miatt, egy „tövist” kaptam a testembe, a Sátán egyik angyalát. Azért kaptam, hogy állandóan verjen engem, hogy el ne bizakodjam.', 'Emiatt háromszor kértem az Urat, hogy szabadítson meg ettől a „tövistől”.', 'Ő azonban ezt válaszolta: „Elég az a kegyelem, amit kaptál, mert erőm a te erőtlenséged által éri el a célját.” Ezért boldogan dicsekszem gyengeségeimmel, hogy Krisztus ereje lakjon bennem.', 'Ezért örömmel elviselem a gyengeségeimet, amikor az emberek bántanak, vagy rosszat mondanak rólam, amikor különböző nehézségek és bajok vesznek körül, amikor az emberek üldöznek és rosszul bánnak velem. Mindezekben a dolgokban örömömet lelem, mert amikor gyenge vagyok, akkor vagyok igazán erős.', 'Úgy beszélek, mint egy bolond, de ti kényszerítettetek rá. Igazában nektek kellett volna jót mondanotok rólam. Hiszen semmivel sem vagyok kisebb, mint azok a ti „híres apostolaitok” — még akkor sem, ha közöttetek nincs sok becsületem.', 'Amikor nálatok voltam, olyan dolgokat tettem, amik teljes mértékben bizonyítják, hogy valóban apostol vagyok! Láttátok a jeleket, csodákat és hatalmas erőket, amik a szolgálatomban megmutatkoztak.', 'Így hát ti is megkaptatok mindent, amit a többi gyülekezetek. Talán csak egy valamit nem: hogy tőletek nem fogadtam el semmiféle anyagi támogatást. Bocsássátok meg nekem ezt az „igazságtalanságot”!', 'Most azért kész vagyok harmadszor is elmenni hozzátok. De most sem fogok tőletek semmit sem kérni vagy elfogadni. Engem nem az érdekel, amitek van, hanem titeket magatokat szeretnélek látni. Hiszen nem a gyerekek kell vagyont gyűjtsenek a szülőknek, hanem fordítva!', 'Én pedig szívesen költöm rátok minden pénzemet, amim csak van. Sőt, saját magamat is szívesen odaadom a lelketekért. Ha én ennyire szeretlek benneteket, ti vajon kevésbé szerettek engem?', 'Igen, az világos, hogy én magam nem használtalak ki benneteket. Azt gondoljátok, hogy ez csak egy ügyes csel volt, hogy becsapjalak titeket?!', 'Vajon valamelyik testvér, akit hozzátok küldtem, becsapott benneteket, és elfogadott pénzt, vagy ajándékot tőletek? Nem!', 'Valóban, Tituszt én kértem, hogy látogasson meg titeket, és vele együtt küldtem el azt a másik testvért is. Vajon Titusz kihasznált benneteket, és elfogadott valamit tőletek? Ugye, hogy nem! Ti magatok láttátok, hogy Titusz és én ugyanúgy viselkedtünk közöttetek. Igen, mi ugyanabban a Szellemben teszünk mindent, és ugyanazon az úton járunk!', 'Most lehet, hogy azt gondoljátok: ez az ember egyre csak magát próbálja védeni és mentegetni. De egészen másról van szó! Amit írtam, azt Isten trónja előtt, Krisztusban mondom, és a ti érdeketekben! Benneteket szeretnélek mindezzel megerősíteni, akiket annyira szeretek!', 'Mert félek, hogy amikor megérkezem hozzátok, nem olyannak talállak benneteket, mint szeretnélek, és ti is olyannak találtok engem, amilyennek nem szeretnétek. Félek, hogy veszekedést, irigységet, haragot, önzést, rágalmazást, vádaskodást, büszkeséget és rendetlenséget találok közöttetek.', 'Félek, hogy amikor odamegyek, ismét megaláz engem az én Istenem közöttetek: szomorkodni és szégyenkezni fogok miattatok. Sírni fogok azok miatt, akik vétkeztek, és nem akarták megváltoztatni az életüket. Igen, azok miatt, akik nem fordítottak hátat a szexuális és egyéb szégyenletes bűneiknek.'], ['Ez lesz a harmadik látogatásom nálatok. Emlékezzetek rá, hogy meg van írva: „Minden vádat két vagy három embernek kell megerősíteni, akik bizonyítják, hogy igaz!', 'Legutóbb, a második látogatásom alkalmával, személyesen figyelmeztettem azokat, akik korábban vétkeztek. Most, hogy távol vagyok, ismét figyelmeztetek mindenkit, aki vétkezik: amikor ismét hozzátok jövök, nem leszek elnéző a bűnösökhöz!', 'Szeretnétek biztosan tudni, hogy általam valóban a Krisztus szól? Meg fogjátok látni, hogy ő egyáltalán nem gyenge, hanem nagyon is erőteljes közöttetek.', 'Igaz ugyan, hogy amikor megfeszítették (megölték), akkor gyenge volt, de most már Isten ereje által él. Az is igaz, hogy Krisztusban mi is gyengék vagyunk, de az is igaz, hogy őbenne mi is Isten ereje által élünk — értetek!', 'Vizsgáljátok meg magatokat, hogy valóban hitben éltek-e! Tegyétek próbára magatokat! Vagy talán nem tudjátok, hogy Jézus Krisztus bennetek él? Természetesen ez csak akkor igaz, ha valóban hitben éltek!', 'De remélem, hogy felismeritek: mibennünk igazán Krisztus él!', 'Azért imádkozunk Istenhez, hogy semmi rosszat ne tegyetek. Nem az a fontos, hogy rajtunk lássátok és elismerjétek, hogy bennünk Krisztus él. Fontosabb, hogy valóban azt tegyétek, ami jó és helyes. Még akkor is, ha rólunk azt gondoljátok, hogy bennünk nem él a Krisztus.', 'A valósággal szemben úgysem tehetünk semmit, csak a valóságért.', 'Mert ha mi gyengék vagyunk is, mégis örülünk, ha ti erősek vagytok! Azért imádkozunk, hogy ti egyre erősebbek és tökéletesebbek legyetek.', 'Ezeket a dolgokat azért írom most, amikor távol vagyok, hogy amikor megérkezem, ne kelljen szigorúan bánnom veletek. Mert az Úr hatalmat adott nekem, de nem arra, hogy romboljalak benneteket, hanem a szellemi felépítésetekre és megerősítésetekre.', 'Testvéreim, most búcsúzom: törekedjetek a tökéletességre, vegyétek komolyan a figyelmeztetésünket, és tegyétek meg, amire kértelek benneteket! Legyetek egyetértésben, és éljetek békességben egymással, akkor Isten, aki a szeretet és a békesség forrása, veletek lesz!', 'Köszöntsétek egymást szent csókkal! Köszöntenek titeket az itteni testvérek. ', 'Az Úr Jézus Krisztus kegyelme, Isten szeretete és a Szent Szellem közössége legyen veletek!', 'Összevont szöveg.']], 'Galatians': [['Üdvözlet Páltól. Engem nem emberek választottak apostollá, és nem is ők küldtek a szolgálatba. Jézus Krisztus hívott el, és az Atya Isten, aki feltámasztotta Jézust a halálból.', 'Ezt a levelet a velem levő testvéreim nevében is küldöm Galácia tartományába a gyülekezeteknek.', 'Azért imádkozom, hogy Isten, a mi Atyánk, és az Úr Jézus Krisztus adjon nektek kegyelmet és békességet.', 'Jézus önmagát áldozta fel a mi bűneinkért, hogy kiszabadítson bennünket ennek a mostani világnak a gonoszságából. Ez a mi Atyánk, az Isten akarata volt.', 'Övé a dicsőség mindörökké. Ámen!', 'Meglep, hogy ilyen gyorsan elfordultatok Istentől, aki Krisztus kegyelmére hívott meg titeket, és átpártoltatok egy másik örömhírhez.', 'De hiszen más örömhír nincs. Csak néhány ember megzavar titeket, és el akarja ferdíteni a Krisztusról szóló örömüzenetet.', 'Az igazi örömhírt mi adtuk át nektek. De még ha mi magunk, vagy egy Mennyből jött angyal hirdetne is nektek valami másfajta örömhírt, legyen átkozott!', 'Amint korábban már elmondtam, most megismétlem, ha valaki más örömhírt hirdetne nektek, mint amit elfogadtatok tőlünk, átkozott legyen!', 'A kérdés az, hogy embereknek akarok-e tetszeni vagy Istennek? Vagy talán azt hiszitek, hogy az embereknek igyekszem kedveskedni? Ha még mindig emberek tetszését keresném, nem lennék Krisztus szolgája.', 'Testvéreim, szeretném, ha tudnátok, hogy az örömhír, amit tanítottam nektek, nem emberektől származó üzenet volt.', 'Hiszen nem emberektől kaptam, és senki sem tanította ezt nekem, hanem maga Jézus Krisztus ismertette meg velem.', 'Hallottátok ugye, hogy életem korábbi szakaszában hogyan viselkedtem, amikor a zsidó vallás szerint éltem. Akkor könyörtelenül üldöztem, sőt megpróbáltam elpusztítani Isten gyülekezetét.', 'A zsidó vallás gyakorlásában sok kortársamat is megelőzve, minden erőmmel igyekeztem követni őseim tanításait.', 'Istennek azonban már születésem előtt különleges terve volt velem. Ezért kegyelme által szolgálatába hívott,', 'hogy Fiát rajtam keresztül ismerjék meg. Elküldött, hogy hirdessem a Krisztusról szóló örömhírt a nem zsidó népeknek. Attól kezdve senkitől sem kértem tanácsot, vagy segítséget.', 'Még azokat sem látogattam meg Jeruzsálemben, akik előbb voltak apostolok, mint én, hanem azonnal elmentem Arábiába, majd később visszatértem Damaszkuszba.', 'Három évvel később Jeruzsálembe mentem, hogy megismerkedjem Péterrel, és nála is maradtam tizenöt napig.', 'De a többi apostollal nem találkoztam, csak Jakabbal, az Úr testvérével.', 'Isten előtt mondom, hogy amit itt írok nektek, az nem hazugság!', 'Később Szíria és Cilicia vidékére mentem.', 'Júdea Krisztushoz tartozó gyülekezeteiben azonban még személyesen nem ismertek engem.', 'Csak ennyit hallottak rólam: „Ez az ember egykor üldözött minket, de most ugyanazt a hitet tanítja, amelyet valamikor el akart pusztítani.”', 'Ezek a hívők azután Istent magasztalták értem.'], ['Tizennégy évvel később Barnabás kíséretében újból felmentem Jeruzsálembe, és magammal vittem Tituszt is.', 'Azért indultam el, mert Isten mutatta, hogy így kell tennem. Ez alkalommal külön a vezetőknek mondtam el azt az örömhírt, amit a nem zsidóknak tanítok. Azt akartam elérni, hogy ezek a vezetők megértsék a munkámat, hogy az eddigi és a mostani munkám kárba ne vesszen.', 'És bár a velem levő Titusz görög származású volt, mégsem kényszerítették arra, hogy körülmetélkedjen.', 'Szükséges volt, hogy beszélgessünk ezekről a kérdésekről, mivel néhány olyan ember furakodott közénk, akik magukat testvéreinknek mutatták. Ezek titokban akarták megismerni azt a szabadságot, amit Krisztus Jézusban kaptunk, hogy szolgává tegyenek bennünket.', 'Mi azonban egy pillanatra sem léptünk vissza, és semmiben sem adtunk igazat nekik, hogy az örömhír igazságát megőrizzük számotokra.', 'A fontos vezetők pedig — hogy azelőtt milyenek voltak, az nem érdekel, hiszen Isten előtt mindenki egyforma — semmiben sem változtatták meg tanításomat.', 'Sőt ellenkezőleg, belátták, hogy Isten nekem különleges feladatot adott: azt, hogy a nem zsidó népeknek hirdessem az örömhírt, ugyanúgy, ahogy Péter szolgált a zsidóknak.', 'Mert Isten, akitől az erőt kaptuk, Pétert a körülmetéltek (zsidók) közé küldte apostolnak, de engem is ő küldött apostolnak a körülmetéletlenek (nem zsidók) közé.', 'Jakab, Kéfás és János, akiket a gyülekezet tekintélyes vezetőinek tartanak, felismerték az Istentől kapott különleges ajándékomat, és annak jeleként, hogy elfogadnak bennünket szolgatársuknak, barátságosan kezet fogtak velem és Barnabással. Abban egyeztünk meg, hogy mi a nem zsidók közé megyünk az örömhírt terjeszteni, ők pedig a zsidók között teszik ugyanezt.', 'Csak arra kértek bennünket, hogy soha ne feledkezzünk meg a szegényekről. Ezt magam is mindig fontosnak tartottam.', 'Amikor Péter Antiókhiába érkezett, nyíltan szembeszálltam vele, mivel helytelenül viselkedett.', 'Ez úgy történt, hogy amikor Péter először jött Antiókhiába, együtt evett a nem zsidókkal. De amikor megérkezett az a néhány ember, akiket Jakab küldött, azonnal visszahúzódott, és megszakított a nem zsidókkal minden kapcsolatot. Ugyanis félt azoktól a zsidóktól, akik azt gondolták, hogy minden nem zsidót körül kell metélni.', 'Péter képmutató viselkedéséhez csatlakoztak a jelenlevő hívő zsidók is. Még Barnabást is rávették a képmutatásra.', 'Mikor tehát láttam, hogy nem az örömhír igazsága szerint viselkednek, mindnyájuk előtt felelősségre vontam Pétert: „Ha te zsidó létedre magad se tartod meg a zsidó szokásokat, akkor miért kényszeríted a nem zsidókat, hogy zsidó módra éljenek?”', 'Mi ugyan zsidónak születtünk — nem „bűnösnek”, mint a nem zsidók —', 'mégis jól tudjuk, hogy az ember nem a Törvény szerinti tettei alapján lesz Isten számára elfogadható. Egyedül a Jézus Krisztusban való hit által fogad el bennünket Isten. Mi ugyanis, azért hittünk a Krisztus Jézusban, hogy Isten számára elfogadhatóvá váljunk. Isten el is fogadott bennünket, azért, mert hittünk Krisztusban, nem pedig a Törvény szerinti tettek alapján. Ezek által ugyanis, soha, senki sem válhat Isten számára elfogadhatóvá.', 'Mi, zsidók azért jöttünk Krisztushoz, hogy Isten számára elfogadhatók legyünk. És ekkor ismertük fel, hogy mi is bűnösök vagyunk. Talán ez azt jelenti, hogy Krisztus tesz minket bűnössé? Semmi esetre sem!', 'Valóban helytelen lenne, ha újból azt tanítanám, amit már egyszer elhagytam.', 'Többé nem élek már a Törvénynek. Engem ugyanis maga a Törvény ölt meg. Így azután a Törvény számára halott vagyok, hogy Istennek éljek. Krisztussal együtt ugyanis engem is keresztre feszítettek, és meghaltam.', 'Ezért többé ez már nem is az én életem, hanem Krisztusé, aki bennem él. Ezt az életet ugyanis, amelyet most testben élek, az Isten Fiába vetett hit által élem, aki annyira szeretett engem, hogy önmagát adta értem.', 'Ezt az ajándékot nem utasíthatom vissza, mert számomra nagyon fontos. Miért? Mert ha a Törvény megtartása tenne elfogadhatóvá Isten előtt, akkor Krisztus halála értelmetlen lenne.'], ['Ó, ti ostoba galaták! Ki tudott ennyire becsapni titeket?! Hiszen úgy írtuk le Jézus Krisztus kereszthalálát, mintha a szemetek előtt feszítették volna meg őt!', 'Csak azt szeretném megtudni tőletek: Vajon azért kaptátok a Szent Szellemet, mert megtartottátok a Törvény előírásait, vagy pedig azért, mert amikor meghallottátok az örömhírt, hittetek benne?', 'Hogyan lehettek ennyire ostobák, hogy a Szent Szellemben elkezdett új életeteket most emberi erővel akarjátok folytatni?!', 'Olyan sok minden történt veletek! Talán minden hiába volt? Remélem, hogy nem!', 'Mit gondoltok, Isten azért adja Szent Szellemét nektek, vagy azért munkálkodik hatalmas csodákkal köztetek, mert megtartottátok a Törvény előírásait? Nem! Azért teszi mindezt, mert amikor meghallottátok az örömhírt, hittetek benne.', 'Isten beszéde ezt mondja: „Ábrahám hitt Istenben, Isten pedig elfogadta a hitét. Ezért lett Ábrahám Isten szemében elfogadható.”', 'Értsétek meg tehát, hogy akik hisznek Istenben, azok Ábrahám igazi gyermekei.', 'A Szentírás — előre látva Isten tervét — így beszélt a jövőről: Isten a nem zsidókat hitük által fogja elfogadhatónak tekinteni. Ábrahámnak is előre elmondta az örömhírt: „Rajtad keresztül áldom meg a Föld minden nemzetségét.”', 'Isten ugyanis a hívő Ábrahámmal együtt mindazokat megáldja, akik hisznek Istenben.', 'Azok viszont, akik abban bíznak, hogy a Törvény előírásainak betartása teszi őket Isten számára elfogadhatóvá, azokra átok nehezedik, amint meg van írva: „Átok sújt minden embert, aki nem marad a hitben, és nem engedelmeskedik mindenben a Törvény előírásainak.”', 'Ebből világosan érthető, hogy a Törvény megtartásáért senki sem lesz Isten szemében elfogadható, mert „aki hit által elfogadható lett Isten számára, az élni fog.”', 'A Törvény alapja azonban nem a hit. Éppen ellenkezőleg! Az Írás azt mondja, hogy: „csak az élhet a Törvény által, aki megtartja azt.”', 'Krisztus azonban kiváltott bennünket a Törvény átka alól, amikor helyettünk vette magára az átkot. Az Írás ezt így magyarázza: „átok sújt mindenkit, akit fára függesztve végeznek ki.”', 'Így az Ábrahámnak ígért áldás Krisztus Jézusban a nem zsidókra is érvényes, hogy hitük által megkapják a megígért Szent Szellemet.', 'Testvéreim, hadd mondjak most egy példát a mindennapi életből: egy érvényes szerződést senki sem érvényteleníthet, és nem is egészíthet ki.', 'Isten ígéretet tett Ábrahámnak és utódjának. Nem azt olvassuk, hogy ‘a te utódaidnak’ többes számban, mintha sok emberről lenne szó, hanem egyes számban: ‘a te utódodnak’, aki maga Jézus Krisztus.', 'Ezzel azt szeretném megértetni veletek, hogy az Istennel kötött Szövetséget — amely már korábban is érvényes volt — a négyszázharminc évvel később adott Törvény nem tehette érvénytelenné. Így azután az Ábrahámnak tett ígéret érvényben maradt.', 'Ha ugyanis a Törvény megtartása miatt kapnánk örökséget, akkor az nem függne az ígérettől. Ábrahámot viszont Isten az ígérete alapján áldotta meg.', 'Akkor tehát mi a Törvény célja? Azért kaptuk, hogy rámutasson a rossz dolgokra, amiket az emberek elkövetnek. A Törvény addig működött, amíg el nem jött Ábrahám utóda (Jézus), akinek az ígéret szólt. A Törvényt Isten adta az angyaloknak, akik elhozták Mózesnek. Ő volt a közvetítő az angyalok és az emberek között.', 'Közvetítőre azonban nincs szükség ott, ahol nincs két fél, Isten ugyanis egyetlen Egy.', 'Ez azt jelentené, hogy a Törvény Isten ígéretei ellen van? Szó sincs róla! Mert, ha olyan törvényt kaptunk volna, amely képes életet adni az embereknek, akkor ezáltal válhatnánk Isten számára elfogadhatóvá.', 'Az Írás azonban azt mondja, hogy az egész emberiség a bűn rabságában él, és csakis a hit alapján kaphatják meg az ígéretet azok, akik Jézus Krisztusban hisznek.', 'Mielőtt azonban elérkezett ez a hit, a Törvény őrzött bennünket, és egészen addig raboskodtunk, amíg Isten meg nem ismertette velünk az eljövendő hitet.', 'Így tehát Krisztus megérkezése előtt a Törvény volt a Krisztushoz vezető nevelőnk, hiszen azóta már hit által válhatunk Isten számára elfogadhatóvá.', 'De miután ez a hit megérkezett, többé már nincs szükség arra, hogy a nevelőnk felügyeljen ránk.', 'Ti mindnyájan Isten gyermekei vagytok Krisztus Jézusban, és ez a hitetek által valósult meg.', 'Mivel mindenki, aki Krisztusba merítkezett be, az Krisztust öltötte magára.', 'Ezért nincs többé különbség zsidó és görög, rabszolga és szabad ember, vagy férfi és nő között, mert Krisztus Jézusban mindannyian egyek vagytok.', 'És mióta Krisztushoz tartoztok, azóta Ábrahám utódai vagytok. Isten ígérete szerint így örökösökké lettetek.'], ['Ezzel azt szeretném mondani, hogy amíg az örökös kiskorú, addig semmiben sem különbözik a rabszolgától, pedig már akkor is minden az övé.', 'Mégis nevelőszülők és gondviselők felügyelete alatt él az apja által meghatározott ideig.', 'Ugyanígy mi is, amikor még olyanok voltunk, mint a gyermekek, haszontalan emberi szabályok szolgái voltunk.', 'De amikor eljött a megfelelő idő, Isten elküldte Fiát, aki asszonytól született. A Törvény ideje alatt élt,', 'hogy felszabadítsa a Törvény uralma alatt élő embereket, és így bennünket Isten a maga fiaivá fogadhasson.', 'Mivel tehát gyermekei vagytok, Isten elküldte Fiának Szellemét a szívünkbe, aki így kiált: „Abbá!”, azaz: „Édesapám!”', 'Így azután többé már nem vagy szolga, hanem fiú. Ha pedig fiú, akkor örökös is, akit maga Isten tett azzá.', 'Régen, amikor még nem ismertétek Istent, olyan istenek rabjai voltatok, akik valójában nem is istenek.', 'De most már ismeritek Istent — vagy sokkal inkább: Isten ismert meg benneteket. De akkor miért tértetek vissza azokhoz a gyenge és értelmetlen szabályokhoz?! Talán újra azok rabjai akartok lenni?!', 'Gondosan betartjátok a különleges napokat, hónapokat, évszakokat, és éveket.', 'Aggódom miattatok! Lehet, hogy hiába volt minden értetek végzett munkám?!', 'Testvéreim, kérlek benneteket, legyetek olyanok, mint én! Hiszen, korábban én is olyan voltam, mint ti. Egészen mostanáig nem adtatok okot arra, hogy panaszom legyen rátok.', 'Hiszen jól tudjátok, hogy először testi betegségem miatt maradtam tovább, és hirdettem nektek az örömhírt.', 'És bár testi betegségem terhet jelentett számotokra, ti mégsem néztetek le, és nem utasítottatok vissza, hanem úgy fogadtatok, mint Isten angyalát, vagy mint magát Krisztus Jézust.', 'Hova tűnt a korábbi lelkesedésetek? Emlékszem, hogy megtettetek volna bármit, hogy segítsetek rajtam. Állítom, hogy ha rajtatok múlik, még a saját szemeteket is kivettétek volna, hogy nekem adjátok.', 'Csak nem azért váltam ellenségetekké, mert megmondom nektek az igazságot?!', 'Azok az emberek nagy érdeklődést mutatnak irántatok, és minden áron azon mesterkednek, hogy elszakítsanak titeket tőlem. A szándékuk azonban nem tiszta. Azt akarják elérni, hogy csak őket kövessétek.', 'Az jó dolog, ha igyekeztek mindig a jót tenni. De nem csak olyankor, amikor én is veletek vagyok.', 'Drága gyermekeim! Most ismét olyan fájdalmakon megyek keresztül, mint egy édesanya, amikor a gyermekét megszüli. Ez addig tart majd, amíg igazán hasonlóvá nem váltok Krisztushoz.', 'Szeretnék most ott lenni nálatok, és egészen más hangnemben beszélgetni veletek, mert tanácstalan vagyok miattatok.', 'Ti, akik még mindig a Törvény uralma alatt akartok élni, mondjátok csak, nem halljátok a Törvény szavait?', 'Az Írásban ugyanis azt olvassuk, hogy Ábrahámnak két fia volt: az egyik a rabszolga-nő fia, a másik pedig a szabad asszonytól született fiú.', 'A rabszolga-nő fia természetes módon jött a világra, de a szabad asszony fia Isten ígérete alapján született.', 'Ennek az igaz történetnek másik jelentése is van. A két asszony ugyanis a két szövetséget jelképezi. Az egyik szövetséget Isten a Sinai-hegyen kötötte a népével, amikor a Törvényt adta nekik. Akikre ez érvényes, azok szolgák. Hágár, aki maga is szolga volt,', 'az Arábiában levő Sinai-hegyet jelképezi, és ugyanakkor a mostani Jeruzsálemet is, hiszen ez a város népével együtt a Törvény rabszolgája.', 'Sára, a szabad asszony a Mennyei Jeruzsálemet jelképezi, ő a mi anyánk.', 'Mert az Írás így beszél róla: „Örülj, te asszony, akinek nem lehet gyermeke, aki még sohasem szültél gyermeket! Légy vidám, és ujjongva kiálts, te, akinek nem lehetnek szülési fájdalmai! Mert több gyermeke lesz az elüldözött asszonynak, mint annak, akinek férje van.” Ézs 54:1', 'Ti is, testvéreim, ugyanannak az ígéretnek az alapján születtetek, mint Izsák.', 'De, ahogyan annak idején a természetes módon született gyermek üldözte azt, aki a Szent Szellem ereje által született, ma is ugyanez történik.', 'Mit mond erről az Írás? „Kergesd el a rabszolganőt a fiával együtt, mert az ő fia nem fog együtt örökölni a szabad asszony fiával.”', 'Tehát, testvéreim, mi nem a rabszolganő gyermekei vagyunk, hanem a szabad asszonyéi.'], ['Krisztus azért szabadított fel bennünket, hogy éljünk is ebben a szabadságban. Ezért ne engedjétek magatokat újra rabszolgává tenni!', 'Figyeljetek! Én, Pál mondom nektek, hogy ha körülmetélkedtek, akkor Krisztus nem jelent semmi áldást számotokra.', 'Most megismétlem, hogy aki hagyja magát körülmetélni, annak az egész Törvényt be kell tartania!', 'Ti, akik Mózes Törvénye által akartok Isten számára elfogadhatók lenni, elszakítottátok magatokat Krisztustól, és így kiléptetek a kegyelemből.', 'Mi ugyanis azt reméljük, hogy a hit erejével leszünk Isten számára elfogadhatók. Ezért türelmetlenül várjuk, hogy a Szent Szellem segítségével ez meg is történjen.', 'Krisztus Jézusban ugyanis sem a körülmetélkedés, sem a körülmetéletlenség nem ér semmit, sokkal inkább a szeretet által munkálkodó hit.', 'A futásotok igazán szépen indult. Ki akadályozott meg titeket abban, hogy az igazságnak engedelmeskedjetek?', 'Ez a félrevezetés nem Istentől való, aki elhívott titeket.', 'Egy kevés kovász is elég, hogy az egész tészta megkeljen tőle.', 'Bízom az Úrban, hogy ti sem fogtok eltérni attól a gondolkodástól, ahogyan tanítottalak benneteket. De aki állandóan összezavar titeket — bárki is legyen az — megkapja méltó büntetését.', 'Testvéreim! Ha én még mindig a körülmetélkedést terjesztem, amint azt egyesek állítják, akkor miért üldöznek engem továbbra is? Ebben az esetben a Kereszt egyáltalán nem okozna botrányt.', 'Bárcsak azok, akik titeket lázítanak, a körülmetélkedésük mellett még kasztrálnák is magukat!', 'Testvéreim! Isten benneteket szabadságra hívott el! Csak ne használjátok ezt a szabadságot a bűnös természetetek kívánságaira! Inkább szeretettel szolgáljatok egymásnak!', 'Az egész Törvény ugyanis ebben az egy mondatban foglalgató össze: „Szeresd a másik embert, mint saját magadat!”', 'De ha tovább is marakodtok, végül még elpusztítjátok egymást!', 'Ezért azt javaslom, engedjétek, hogy a Szent Szellem irányítsa a viselkedéseteket. Akkor bűnös természetetek kívánságai nem fognak érvényesülni.', 'Mert a bűnös természet a Szent Szellem ellen támad, a Szent Szellem pedig a bűnös természetünk ellen. Ezek tehát állandó harcban állnak egymással. Ebből következik, hogy nem azt teszitek, amit szeretnétek.', 'Ha azonban engeditek, hogy a Szent Szellem vezessen benneteket, akkor nem vagytok a Mózes Törvényének uralma alatt.', 'Nyilvánvaló, hogy bűnös természetünkből ilyen dolgok származnak: paráznaság, erkölcstelenség, szexuális bűnök,', 'bálványimádás, varázslás, ellenségeskedés, civakodás, féltékenység, harag, önzés, széthúzás, megosztottság,', 'irigykedés, részegeskedés, vad mulatozás és ezekhez hasonlók. Figyelmeztetlek benneteket, ahogy azt már korábban is tettem, hogy akik így élnek, nem öröklik Isten Királyságát!', 'A Szent Szellem pedig ezeket teremti meg bennünk: szeretet, öröm, békesség, türelem, szívesség, jóság, hűség,', 'szelídség és önuralom. Nincs olyan törvény, amely ezeket dolgokat elítélné.', 'Akik pedig Krisztus Jézushoz tartoznak, azok már megfeszítették bűnös természetüket szenvedélyeikkel és vágyaikkal együtt.', 'Mivel a Szent Szellem által kaptunk új életet, ezért a Szent Szellem vezetését kell követnünk!', 'Ne legyünk büszkék, ne ingereljük egymást, és ne irigykedjünk egymásra!'], ['Testvéreim! Lehet, hogy közületek valaki valami rosszat tesz. Az ilyen testvért gyengéden és szelíden azok igazítsák helyre, akik a Szent Szellem szerint élnek! De ők is vigyázzanak magukra, nehogy ugyanabba a kísértésbe essenek!', 'Segítsetek egymásnak, amikor valakit gondok és bajok vesznek körül. Így engedelmeskedtek igazán a Krisztus törvényének.', 'Ha valaki nem akar másoknak segíteni, mert olyan fontosnak tartja magát, akkor valójában senki, csupán magát csapja be.', 'Mindenki a saját munkáját értékelje! Akkor csakis a maga munkájával dicsekedhet, és nem a máséval!', 'Hiszen mindenkinek saját magáért kell felelősséget vállalnia.', 'Akit pedig az Isten beszédére tanítanak, az viszonozza ezt a tanítójának: adjon neki abból, amije van.', 'Ne áltassátok magatokat! Istent nem lehet becsapni! Azt fogja az ember aratni, amit vetett.', 'Aki azért vet, hogy kielégítse bűnös természetének kívánságait, annak a bűnös természete örök halált terem, és ezt fogja learatni. Aki viszont a Szent Szellem tetszésére vet, az a Szent Szellemből arat örök életet.', 'Ne fáradjatok bele, hogy jót tegyetek! Ha kitartóan végezzük munkánkat, akkor időben aratunk majd!', 'Rajta hát! Amíg van lehetőségünk, addig tegyünk jót mindenkivel, de leginkább azokkal, akik hitünk családjához tartoznak!', 'Nézzétek csak, milyen óriási betűkkel írok most a saját kezemmel!', 'Akik embereknek akarnak tetszeni, azok megpróbálják rátok erőltetni, hogy körülmetélkedjetek. Ezt azonban csak azért teszik, hogy Krisztus keresztjéért ne üldözzék őket.', 'Ők körül vannak metélve ugyan, de maguk sem tartják be a Törvény előírásait. Csak azért akarják, hogy körülmetélkedjetek, hogy majd ezzel a testi formasággal dicsekedhessenek.', 'Engem azonban Isten őrizzen attól, hogy mással dicsekedjem, mint a mi Urunk Jézus Krisztus keresztjével! A kereszten a világ meghalt a számomra, és én is meghaltam a világnak.', 'Mert sem a körülmetélkedés, sem a körülmetéletlenség nem számít. Kizárólag az új teremtménynek van értéke.', 'Békesség és irgalom mindazoknak, akik ezen igazság szerint élnek, Isten egész népének!', 'Ezentúl senki ne okozzon kellemetlenséget nekem, mert én olyan sebhelyeket hordozok a testemen, amelyek világosan mutatják, hogy Jézusé vagyok.', 'Testvéreim! Imádkozom, hogy Urunk, Jézus Krisztusnak kegyelme legyen veletek! Ámen.']], 'Ephesians': [['Üdvözlet Páltól, aki Isten akaratából Jézus Krisztus apostola, Isten szent népének, akik Efezusban laknak, és hisznek a Krisztus Jézusban.', 'Atyánk, az Isten és Urunk, Jézus Krisztus adjon nektek kegyelmet és békességet!', 'Áldott legyen az Isten, a mi Urunknak, Jézus Krisztusnak Atyja! Ő megáldott bennünket a Krisztus által a mennyei birodalomban minden szellemi áldással.', 'Isten annyira szeretett bennünket, hogy a Krisztusban már a világ teremtése előtt kiválogatott minket. Azért tette ezt, hogy szent népévé legyünk, akik az ő szemében tökéletesek.', 'Előre elhatározta, hogy minket saját gyermekeivé fogad Jézus Krisztus által. Így akarta, és így tetszett ez neki.', 'Azért tette ezt, hogy dicséretet szerezzen dicsőséges kegyelmének, amellyel megajándékozott bennünket szeretett Fia, Jézus Krisztus által.', 'A Fiú által kaptuk a megváltásunkat is, az ő vére (halála) által. Őrajta keresztül kaptuk meg bűneinkre is a bocsánatot, Isten kegyelmének gazdagsága szerint.', 'Isten elárasztott bennünket kegyelmével, mindenféle bölcsességgel és megértéssel.', 'Megmutatta nekünk titkos tervét, amelyet tetszése szerint készített, és a Krisztus által akar elvégezni.', 'E terv szerint, amikor erre megérik az idő, Isten a Krisztusban mindent egybeszerkeszt: mindazt, ami a Mennyben és a Földön van, és őt teszi mindennek fejévé.', 'Isten a Krisztusban kiválasztott bennünket. Ezt már előre elhatározta, mert így felelt meg céljának. Isten ugyanis mindent a saját elhatározása és akarata szerint cselekszik.', 'Bennünket, akik elsőként reménykedtünk a Krisztusban, Isten arra választott ki, hogy dicséretet szerezzünk dicsőségének.', 'Ez rátok is vonatkozik. Ti is hallottátok az igazság üzenetét, a megszabadulás örömhírét, és hittetek a Krisztusban. Isten pedig a Krisztusban megjelölt benneteket egy különleges jellel, a megígért Szent Szellemmel.', 'A Szent Szellem a biztosítéka annak, hogy meg fogjuk kapni, amit Isten a népének ígért. Ez a biztosíték addig érvényes, amíg eljön az ideje, hogy örökségünket valóban meg is kapjuk. Mindennek a célja Isten dicsőségének dicsérete.', 'Hallottam, hogy hisztek az Úr Jézus Krisztusban, és szeretitek mindazokat, akik Istenhez tartoznak.', 'Ezért állandóan hálát adok értetek Istennek, amikor imádkozás közben eszembe juttok.', 'Azért imádkozom, hogy a mi Urunk Jézus Krisztus Istene, a dicsőséges Atya, adja nektek a Szent Szellemet, aki bölccsé tesz benneteket, és igazán megismerteti veletek Istent.', 'Azt kérem Istentől, hogy nyissa meg szívetek szemét, hogy valóban megértsétek, milyen reménységre hívott meg titeket. Így fogjátok megérteni, milyen gazdag és nagy az az örökség, amit Isten a népének akar adni.', 'Imádkozom, hogy megtudjátok, milyen mérhetetlenül nagy Isten ereje, amely értünk működik, akik hiszünk. Istennek ez az ereje mutatkozott meg akkor is,', 'amikor a Krisztust feltámasztotta a halálból, és a mennyei helyekre, a jobbjára ültette.', 'Ezzel a Krisztus hatalmasabb lett, mint az összes uralkodó, hatalmasság, erő vagy király, vagy bármilyen más hatalom; de nemcsak ebben, hanem a következő korokban is.', 'Isten tehát mindent a Krisztus lába (hatalma) alá helyezett. Ugyanakkor a Gyülekezetnek pedig mindenek felett a Krisztust tette a „fejévé”.', 'A Gyülekezet ugyanis a Krisztus „Teste”, amely telve van a Krisztussal, aki mindent, minden tekintetben teljessé tesz.'], ['Régen halottak voltatok vétkeitek és bűneitek miatt.', 'Ezekben a bűnökben éltetek, mint ahogy a mostani emberek élnek. Igen, ezek által azt a föld felett uralkodó szellemet követtétek, aki a levegőbeli hatalmasságok felett is uralkodik. Ez a szellem működik mindazokon keresztül, akik nem engedelmeskednek Istennek.', 'Valamikor mi is mindnyájan közéjük tartoztunk, és bűnös természetünk kívánságait követtük. Igyekeztünk kielégíteni, amit bűnös természetünk kívánt, és a saját elgondolásainkat akartuk megvalósítani. Így tehát ránk is, mint mindenki másra, Isten jogos haragja következett volna.', 'Isten azonban tele van irgalommal, és nagyon szeret bennünket!', 'Ezért, amikor még halottak voltunk a bűneink miatt, a Krisztussal együtt új életet adott nekünk. Bizony, Isten kegyelme mentett meg benneteket!', 'Sőt, Krisztussal együtt fel is támasztott a halálból, és vele együtt ültetett bennünket a mennyei helyekre. Mindez a miénk, akik a Krisztus uralma alatt vagyunk.', 'Isten azért tette ezt, hogy megmutassa a jövendő korszakoknak is kegyelme határtalan gazdagságát. A Krisztus Jézusban adta nekünk ezt a kegyelmet.', 'Mert a kegyelem tette lehetővé, hogy a hit által megmeneküljetek. Ezt pedig nem ti vittétek véghez, hanem Isten ajándékozta nektek.', 'De nem is a jócselekedetek eredménye, hogy senki ne dicsekedhessen.', 'Hiszen minket Isten a saját kezével alkotott: arra teremtett bennünket a Krisztus Jézusban, hogy jó dolgokat vigyünk véghez. Ezeket a dolgokat Isten már előre elkészítette, hogy ez legyen az élet útja a számunkra.', 'Ezért emlékezzetek rá, hogy régen emberi származásotok szerint ti a nem zsidó népek közé tartoztatok. Ezért benneteket „körülmetéletlen”-nek hívtak azok, akik magukat „körülmetélteknek” nevezik. Ezt a körülmetélést, a zsidók maguk végzik el a testükön.', 'Emlékezzetek rá, hogy akkor még a Krisztus nélkül éltetek, és nem tartoztatok Izrael népének közösségébe. Ezért semmi közötök nem volt Istennek a saját népével kötött szövetségeihez, amikhez ígéretek is kapcsolódnak. Reménység nélkül éltetek ebben a világban, és nem ismertétek az Istent.', 'Igen, valamikor Istentől távol éltetek. De most, a Krisztus Jézusban közel kerültetek hozzá. Valóban, a Krisztus vére (halála) által jöttetek közel Istenhez.', 'Mert a Krisztus Jézus a mi békességünk. Ő tette eggyé a zsidókat és a nem zsidókat. Ez a két csoport kölcsönösen gyűlölte egymást. El voltak választva, mintha fal lett volna közöttük. A Krisztus azonban ledöntötte a gyűlöletnek ezt a falát, amikor a saját testét feláldozta.', 'Ugyanakkor, félretolta az útból a Törvény szabályait és rendelkezéseit is, hogy a saját uralma alatt ebből a két csoportból egyetlen új embert teremtsen, és így békesség legyen közöttük.', 'Azt akarta, hogy ebből a két csoportból egy Test legyen, és kibékítse őket Istennel, a saját halála árán. Amikor a Krisztus meghalt a kereszten, akkor ezzel a két csoport közötti gyűlölködésnek is véget vetett.', 'Eljött, és a békesség örömhírét hozta a nem zsidó népeknek, akik távol voltak Istentől. De ugyanígy a zsidóknak is békességet hirdetett, akik közel voltak Istenhez.', 'Mert a Krisztuson keresztül ugyanaz a Szent Szellem nyitott szabad utat az Atyához mindkettőnknek.', 'Ezért most már ti sem vagytok többé idegenek, akik a nem zsidó népek közül jöttetek. Polgártársai lettetek Isten népének, és tagjai Isten nagy családjának.', 'Isten szellemi értelemben beleépített benneteket abba a templomba, amelynek alapját az apostolok és próféták alkotják. Az épület legfontosabb sarokköve azonban maga a Krisztus Jézus.', 'Ő tartja össze az egész épületet, és ő építi fel, hogy az Úrban szent templommá legyen.', 'Az ő uralma alatt a többiekkel együtt ti is folyamatosan beleépültök ebbe a templomba, amely azért készül, hogy Isten maga lakjon abban a Szent Szellem által.'], ['Mindezek miatt vagyok én, Pál, most fogságban. Igen, a Krisztus Jézus foglya vagyok tiértetek, akik a nem zsidók közül valók vagytok.', 'Biztosan hallottatok már arról, hogy Isten milyen munkát bízott rám: hogy kegyelmével gazdálkodjak a ti érdeketekben.', 'Talán arról is hallottatok, hogy Isten közvetlenül megmutatta nekem azt a titkos tervét, amelyről az előbb röviden írtam már.', 'Ha ezt elolvassátok, megértitek belőle, hogyan gondolkodom én a Krisztus titkáról.', 'Isten mostanáig nem mutatta meg ezt a titkot az embereknek. Most azonban a Szent Szellem által a szent apostoloknak és prófétáknak kijelentette.', 'Ez a titok pedig a következő: az örömhír által a nem zsidók is örökölhetik ugyanazokat a dolgokat, amiket Isten a zsidóknak ígért, és ők is ugyannak a Testnek a részei lehetnek. Igen, a Krisztus Jézusban ők is ugyanúgy megkaphatják, amiket Isten ígért, mint a zsidók.', 'Ennek az örömhírnek az elterjesztésével bízott meg Isten engem, a szolgáját. Irántam való jóindulatából adta nekem ezt az ajándékot, amit meg sem érdemeltem. Így mutatta meg bennem a hatalmát.', 'Én vagyok a legeslegkisebb Isten népe között. Mégis nekem adta Isten azt az ajándékot, hogy a Krisztus gazdagságát hirdessem a nem zsidóknak. Ez a gazdagság olyan hatalmas, hogy az egészet senki nem tudja megérteni.', 'Isten azt is rám bízta, hogy mindenkinek mondjam el ezt a titkos tervét. Isten, aki a mindenséget teremtette, örök idők óta mindeddig titokban tartotta ezt.', 'Ennek a tervnek az a célja, hogy a mennyei helyeken lévő hatalmasoknak és fejedelmeknek Isten megmutassa a maga sokféle bölcsességét a Gyülekezet által.', 'Ez így felel meg Isten örök tervének, amelyet a mi Urunkban, a Krisztus Jézusban teljesített be.', 'Így hát Krisztus uralma alatt, és a Krisztusban való hitünk által bátran és bizalommal odamehetünk Istenhez.', 'Ezért arra kérlek benneteket, hogy ne szomorkodjatok az én szenvedéseim miatt. Mert ezeket a szenvedéseket értetek vállaltam, és nektek szereznek dicsőséget.', 'Mindezeket látva, letérdelek az Atya-Isten előtt, és imádom őt,', 'akitől minden mennyei és földi család a nevét kapja.', 'Arra kérem az Atyát, hogy dicsőséges gazdagsága szerint és a Szent Szellem által erősítse meg a belső embert bennetek,', 'hogy a Krisztusban való hitetek által ő lakjon a szívetekben. Kérem, hogy mélyen belegyökerezzetek az isteni szeretetbe, és egész életetek erre épüljön.', 'Hogy ilyen módon képesek legyetek Isten egész népével együtt megérteni, milyen széles, mennyire hosszú, milyen magas és mennyire mély a Krisztus szeretete.', 'Ezt emberi értelemmel fel sem lehet fogni. Én mégis azért imádkozom, hogy tapasztaljátok meg szeretetét, és hogy Isten maga töltsön be titeket teljesen.', 'A bennünk működő ereje által Isten mérhetetlenül többet tud tenni, mint amire kérjük, vagy amit el tudunk képzelni.', 'Dicsőség Istennek mindezért a Gyülekezetben és a Krisztus Jézusban, minden nemzedékben örök időkig! Ámen!'], ['Ezért én, aki fogságban vagyok az Úrért, arra kérlek benneteket, hogy éljetek méltóan az Istentől kapott meghívásotokhoz!', 'Legyetek mindig alázatosak, szelídek és türelmesek, és isteni szeretettel viseljétek el egymást!', 'A Szent Szellem a békesség kötelével vesz körül, és így köt össze benneteket. Minden igyekezettel arra törekedjetek, hogy ezt az egységet őrizzétek meg!', 'Csak egy Test van és egy Szent Szellem, mint ahogy ugyanarra az egy reménységre hívott meg Isten benneteket.', 'Csak egy Úr van, egy hit és egy bemerítkezés.', 'Csak egy Isten van — mindenek Atyja— aki uralkodik minden felett, mindenen keresztül cselekszik, és mindenhol jelen van.', 'Közülünk mindenki kapott valamilyen kegyelmet, annak megfelelően, amilyen ajándékot adott neki a Krisztus.', 'Ezért mondja az Írás „Amikor felment a magasságba, foglyokat vitt magával, és ajándékokat adott az embereknek.” Zsolt 68:19', 'Amikor azt mondja, hogy „felment”, az azt jelenti, hogy előzőleg Krisztus lejött a Földre.', 'Jézus Krisztus az, aki alászállt, majd felemelkedett az egek fölé, hogy azután betöltse a világmindenséget.', 'Igen, ő az, aki apostolokat, prófétákat, evangélistákat, pásztorokat és tanítókat adott ajándékul az embereknek.', 'Azért adta őket, hogy felkészítsék és kiképezzék Isten népét feladatukra, a szolgálatra — hogy ezáltal felépítsék és megerősítsék a Krisztus „Testét”.', 'Meddig fog tartani ez az építés? Addig, amíg mindannyian ugyanúgy fogunk hinni, amíg ugyanúgy megismerjük az Isten Fiát, amíg mindannyian egészen felnőtté válunk, és minden tekintetben Krisztusra fogunk hasonlítani.', 'Akkor majd nem leszünk többé olyanok, mint a kisgyermekek. A különböző tanítások nem fognak ide-oda dobálni és elsodorni bennünket, mint a szél és a hullámok a csónakot. Akkor majd nem fog többé befolyásolni bennünket az emberek tévútra vezető ravaszsága.', 'Nem! Mi az igazságot mondjuk, de isteni szeretettel. Növekedjünk fel, hogy egyre jobban és minden tekintetben hasonlítsunk Krisztusra! Mert Krisztus a „fej”, és mi vagyunk az ő „Teste”.', 'A „Test” pedig egészen Krisztustól függ. Ő kapcsolja, és tartja össze annak részeit. Ahogyan minden egyes „testrész” a saját feladatát végzi, úgy növekszik, épül és erősödik az isteni szeretet által az egész „Test”.', 'Ezért mondom nektek — sőt figyelmeztetlek benneteket az Úr nevében — hogy többé már ne éljetek úgy, mint a hitetlen nem zsidó emberek. Őket hiábavaló gondolatok vezérelik,', 'gondolkozásuk elsötétült. Istentől, aki az élet forrása, elszakadtak, mert tudatlanok és a szívük megkeményedett.', 'Mindenféle gonosz és rossz dolgot tesznek, de már nem is szégyellik magukat, annyira elmerültek ezekben.', 'Ti azonban a Krisztust egészen másmilyennek ismertétek meg!', 'Tudom, hogy már hallottatok róla, és őbenne meg is tanítottak titeket az igazságra. Igen, az igazság Jézusban található meg.', 'Megtanítottak benneteket rá, hogy a korábbi gonosz életmódotokat hagyjátok el, és vessétek le a „régi embert”. Ez ugyanis teljesen megromlott a saját vágyai miatt, amelyek rossz irányba vezették.', 'Megtanítottak benneteket arra is, hogy gondolkodásotokat teljesen meg kell újítanotok,', 'és hogy fel kell öltözzétek az „új embert”, akit Isten úgy teremtett, hogy hozzá hasonlítson, igazságosságban és szentségben éljen.', 'Ezért ne hazudjatok soha többé! „Minden ember igazat mondjon a másiknak”, hiszen mindannyian ugyanahhoz a „Testhez” tartozunk!', '„Még ha haragudtok is, de ne vétkezzetek!” Mielőtt a nap véget ér, szabaduljatok meg a haragtól!', 'Ne adjatok helyet magatokban a Sátánnak, ne adjatok neki semmi lehetőséget!', 'Aki eddig lopott, többé ne lopjon, hanem dolgozzon, és végezzen hasznos munkát, hogy még a szegényeknek is adhasson valamit!', 'Soha többé ne káromkodjatok, se ne használjatok csúnya szavakat. Csak olyat mondjatok, ami a javát szolgálja annak, aki hallja! Legyen a beszédetek kedves és építő!', 'Isten Szent Szellemét ne szomorítsátok el! Hiszen Isten a Szent Szellem által előre megjelölt benneteket arra az időre, amikor elnyeritek a teljes megváltást! Ez a megjelölés mutatja, hogy ti Istenhez tartoztok, és az övéi vagytok.', 'Tisztítsátok ki magatokból és közületek a keserűséget, haragot, indulatosságot és mindenféle egyéb gonoszságot. Soha ne kiabáljatok mérgesen a másikra, ne kívánjatok rosszat senkinek, se ne átkozódjatok!', 'Ellenkezőleg, legyetek mindig kedvesek és együttérzők egymás iránt. Mindig bocsássatok meg egymásnak, amiként Isten is megbocsátott nektek a Krisztusban.'], ['Isten szeretett gyermekei vagytok, ezért őt utánozzátok.', 'Akármit csináltok, isteni szeretetben tegyétek! Éljetek úgy, ahogyan a Krisztus szeretett bennünket, és feláldozta magát értünk! Ez kedves volt Istennek, mint az illatos füstölő-áldozat.', 'Nyoma se legyen köztetek semmiféle szexuális bűnnek, vagy romlottságnak, se kapzsiságnak. Hiszen ezek a dolgok nem illenek Isten népéhez!', 'Ocsmány szavak, káromkodás, bolond beszéd vagy mocskos viccelődés sem illenek hozzátok. Sokkal inkább, hogy hálát adjatok Istennek.', 'Tudjátok meg hogy, aki szexuális bűnben él, tisztátalan, vagy pénzimádó (mert az ilyen valójában bálványt imád), az egy sem kaphat helyet a Krisztus és Isten Királyságában.', 'Nehogy valaki becsapjon benneteket üres hazugságokkal, mert ezek miatt fog Isten haragja rázúdulni az engedetlen emberekre.', 'Ne legyen hát többé semmi közötök az ilyen dolgokhoz!', 'Igaz, hogy valamikor ti is sötétségben éltetek, most azonban világossággal vagytok telve, mert közösségben vagytok az Úrral. Éljetek ezért úgy, ahogyan az a világosság gyermekeihez illik!', 'Hiszen a világosság mindenféle jóságot, igazságosságot és igazságot eredményez.', 'Mindig igyekezzetek kitalálni, mi tetszik az Úrnak!', 'Többé ne vegyetek részt azokban a hiábavaló dolgokban, amiket a sötétségben élő emberek szoktak tenni. Sőt, inkább leplezzétek le, és mutassátok meg, hogy ezek a dolgok rosszak!', 'Mert még beszélni is szégyen azokról a gonoszságokról, amiket ők titokban elkövetnek.', 'Ám minden cselekedet nyilvánvalóvá lesz, amikor fény derül rá,', 'és minden, ami napvilágra kerül, az maga is világosság. Ezért mondjuk: „Ébredj fel, te alvó, és támadj fel a halálból, s majd a Krisztus fénye ragyog rád!”', 'Ezért nagyon ügyeljetek arra, hogyan éltek! Ne legyetek ostobák, hanem okosak.', 'Aki okos, minden lehetőséget kihasznál, mert gonosz időkben élünk!', 'Ne legyetek tehát ostobák, hanem értsétek meg, és ismerjétek fel az Úr akaratát!', 'Többé már ne részegeskedjetek, mert az megvadít, és bolondságra vezet. Ellenkezőleg, inkább a Szent Szellem töltsön be újra meg újra benneteket!', 'Zsoltárokkal, himnuszokkal és a Szent Szellemtől kapott énekekkel bátorítsátok egymást. Énekeljetek az Úrnak teljes szívvel! Énekeljetek neki új éneket!', 'Urunk, Jézus Krisztus nevében adjatok hálát mindig, mindenért Istennek, az Atyának!', 'Legyetek készségesek az egymás iránti engedelmességre a Krisztus iránti tiszteletből!', 'Minden feleség úgy engedelmeskedjen férjének, mint az Úrnak!', 'Mert az asszony „feje” a férje, ahogyan a Gyülekezet „feje” a Krisztus. A Gyülekezet a Krisztus „Teste”—és Krisztus ennek a „Testnek” a Megmentője.', 'Ahogyan a Gyülekezet engedelmeskedik a Krisztusnak, ugyanúgy az asszonyok is minden dologban engedelmeskedjenek a férjüknek!', 'Férjek, ti pedig úgy szeressétek feleségeteket, ahogyan a Krisztus szerette a Gyülekezetet. Odaadta érte a saját életét,', 'hogy felkészítse, és megtisztítsa az övéit az Isten élő beszéde által. Hasonlóan ahhoz, ahogy valaki megfürdik a vízben, hogy tiszta legyen.', 'Krisztus azért halt meg, hogy a Gyülekezetet felkészítse a maga számára, mint dicsőséges, szent és tökéletes szépségű menyasszonyát.', 'Ugyanígy szeresse minden férj is a saját feleségét! Ahogyan a saját testét szereti, úgy szeresse a feleségét minden férj! Mert aki a feleségét szereti, az egyúttal önmagát is szereti.', 'A saját testét senki sem gyűlöli, hanem táplálja és gondozza. Ugyanígy táplálja és gondozza Krisztus is a Gyülekezetet.', 'Hiszen mi a Krisztus „Testének” részei vagyunk.', 'Ahogy meg van írva: „Ezért a férfi elhagyja apját és anyját, ragaszkodik a feleségéhez, és a kettő eggyé lesz.”', 'Mélységes titok ez! Én azonban most a Krisztusra és a Gyülekezetre gondolok.', 'Ugyanakkor azonban minden férfi úgy szeresse a feleségét, mint sajátmagát. Az asszonyok pedig tiszteljék férjüket!'], ['Gyermekek, engedelmeskedjetek szüleiteknek az Úr akarata szerint, mert ez így helyes!', 'Meg van írva: „Tiszteld apádat és anyádat!” Ez az első parancsolat, amelyhez ígéret is kapcsolódik:', '„Akkor majd jó dolgod lesz, és sokáig élsz itt a földön.”', 'Apák, ne ingereljétek haragra gyermekeiteket, hanem az Úr útmutatása szerint neveljétek és fegyelmezzétek őket!', 'Szolgák, engedelmeskedjetek földi uratoknak! Ezt félelemmel, tisztelettel és igaz szívvel tegyétek, mintha közvetlenül Krisztusnak engedelmeskednétek!', 'Ne csak akkor dolgozzatok, amikor szem előtt vagytok! Ne csak az emberek tetszését keressétek! Szívvel-lélekkel végezzétek a munkátokat, mint akik Istennek dolgoznak, és a Krisztusnak szolgálnak!', 'Örömteli szívvel dolgozzatok, mintha nem is embereket szolgálnátok, hanem közvetlenül az Urat.', 'Jusson eszetekbe, hogy ha valaki — akár szolga, akár szabad ember— valami jót tesz, az Úrtól kap jutalmat!', 'Hasonlóképpen, ti is, akiknek szolgáitok vannak, bánjatok jól velük, és többé ne fenyegessétek őket! Jusson eszetekbe, hogy a ti Uratok, Jézus a Mennyben van! Ő azonban a ti szolgáitoknak is Ura, aki mindenkit igazságosan ítél.', 'Végül pedig, erősödjetek meg az Úrban, az ő hatalmas ereje által!', 'Öltözzetek fel abba a teljes fegyverzetbe, amit Isten ad, hogy képesek legyetek ellenállni a Sátán minden cselének és ravaszságának!', 'Hiszen mi nem emberek ellen harcolunk, hanem szellemi természetű uralkodók és fejedelmek ellen, a jelenlegi sötét világot irányító hatalmas és gonosz szellemek ellen, akik a magasságban vannak.', 'Ezért szükséges, hogy vegyétek fel, és használjátok mindazokat a fegyvereket, amiket Isten ad nektek. Így lesztek képesek ellenállni, azon a gonosz napon. Így tudtok majd mindvégig harcolni, és megállni a gonosszal szemben.', 'Tehát álljatok erősen és vegyétek fel derekatokra az igazság övét! Melletekre az igazságosság páncélját kössétek fel!', 'Legyetek állandóan készen rá, hogy a békesség örömhírét mindenkinek elmondjátok, ez legyen a saru a lábatokon!', 'Mindezek fölé vegyétek a hitet, ez legyen a pajzsotok, amellyel elolthatjátok a gonosz minden tüzes nyilát!', 'Vegyétek fel az Isten szabadítását, ez legyen a sisak a fejeteken! Vegyétek kezetekbe a kardot, amelyet a Szent Szellem ad! Ez a kard az Isten beszéde.', 'Minden helyzetben imádkozzatok a Szent Szellem által. Gyakoroljátok az imádkozás és kérés minden fajtáját! Erre mindig legyetek készen, maradjatok éberek, és tartsatok ki az imádkozásban!', 'Ne hagyjátok abba az imádkozást Isten embereiért és népéért! Állhatatosan imádkozzatok értem is, hogy amikor megszólalok, tudjam, mit kell mondanom, és bátran mondhassam mindenkinek az örömhír titkát!', 'Ezt az örömhírt képviselem itt, a rabságban is. Imádkozzatok értem, hogy bátran szólhassak, ahogyan kell!', 'Hogy ti is megtudjátok, miként megy a sorom, és jelenleg mit csinálok, Tükhikosz, aki szeretett testvérünk és az Úr hűséges szolgája, mindent elmond majd nektek.', 'Azért küldöm hozzátok, hogy megtudjátok, mi van velem, és megvigasztaljon benneteket.', 'Adjon az Atya Isten és az Úr Jézus Krisztus minden testvéremnek békességet és isteni szeretetet a hittel együtt!', 'Isten kegyelme nyugodjon mindazokon, akik el nem múló szeretettel szeretik Urunkat, Jézus Krisztust!']], 'Philippians': [['Üdvözlet Páltól és Timóteustól, akik a Krisztus Jézus szolgái, mindazoknak, akik Jézus Krisztus által Isten népéhez tartoznak Filippi városában, az idős gyülekezeti vezetőknek és diakónusoknak.', 'Atyánk, az Isten és az Úr, Jézus Krisztus adjon nektek kegyelmet és békességet!', 'Hálát adok Istenemnek valahányszor rátok gondolok.', 'Mindig örömmel imádkozom értetek,', 'és hálás vagyok Istennek azért a segítségért, amit tőletek kaptam az örömhír terjesztésében. Ti valóban segítettetek nekem ebben az első naptól kezdve mindmáig.', 'Igen, Isten kezdte el veletek és közöttetek ezt a jó dolgot. Ő folytatja is mindaddig, amíg Krisztus Jézus vissza nem jön. És addig a napig tökéletesen be is fogja fejezni. Ebben egészen biztos vagyok.', 'Tudom, hogy igazam van, amikor így gondolkozom rólatok, hiszen szívembe zártalak benneteket. Mindnyájan társaim vagytok Isten kegyelmében. Most is, amikor fogságban vagyok, meg akkor is, amikor az örömhírt védem, és annak igazságát bizonyítom.', 'Isten a tanúm, mennyire szeretnélek már látni benneteket, mert a Krisztus Jézus szeretetével szeretlek titeket.', 'Amikor értetek imádkozom, azt kérem, hogy egyre jobban növekedjen bennetek az isteni szeretet, meg ezzel együtt az igazság ismerete és mindenféle megértés,', 'hogy ezáltal minden helyzetben képesek legyetek felismerni, ami a legjobb, és azt is válasszátok, hogy ilyen módon tiszták és ártatlanok legyetek a Krisztus eljövetelének napjára,', 'hogy Jézus Krisztus segítségével sok olyan dolgot vigyetek véghez, ami tetszik Istennek, és ezzel dicsőséget és dicséretet szerezzetek Istennek.', 'Testvéreim, szeretném, ha tudnátok, hogy minden, ami eddig velem történt, segítette az örömhír terjedését.', 'Az egész császári palota őrsége, sőt mindenki más is megtudta, hogy engem azért tartanak rabságban, mert Krisztust szolgálom.', 'Ezért sokan, akik testvéreink az Úrban felbátorodtak, és félelem nélkül hirdetik Isten üzenetét.', 'Igaz, vannak olyan testvérek is, akik ezt irigységből és ellenségeskedésből teszik. Mások azonban jó szívvel és szeretetből beszélnek az embereknek Krisztusról.', 'Hiszen tudják, hogy Isten azért küldött engem, hogy megvédjem az örömhírt.', 'Vannak, akik nem őszinte szívvel, hanem önző szándékkal beszélnek Krisztusról. Azt hiszik, hogy ezzel még nehezebbé teszik számomra a fogságot.', 'De mit számít ez? Akár jó, akár rossz szándékkal teszik, mégis csak Krisztust ismertetik meg az emberekkel. Ez a fontos! Ennek szívből örülök, és mindig is örülni fogok,', 'mert tudom, hogy ez a börtönből való kiszabadulásomhoz vezet. Ebben ti is segíttek azzal, hogy imádkoztok értem, és segít Jézus Krisztus Szelleme is.', 'Mindennél jobban kívánom és akarom, hogy semmiben se szégyenüljek meg. Sőt, azt várom, hogy bennem bátran megmutatkozzon, hogy Krisztus mindenkinél hatalmasabb. Azt várom, hogy ez most is így lesz, mint ahogy eddig is így volt. Azt várom, hogy ez így lesz, akár élek, akár meghalok. Ebben állhatatosan bízom, és ezt akarom.', 'Hiszen számomra az élet Krisztust jelenti. Ha pedig meg kell halnom, az tiszta nyereség.', 'Igaz viszont, hogy ha tovább élhetek ebben a testben, akkor tovább örülhetek munkám eredményének. Ezért nem is tudom, melyiket válasszam.', 'Egyszerre kétféle kívánság van bennem. Szeretnék már kilépni ebből a földi életből, és Krisztushoz költözni, mert az számomra sokkal-sokkal jobb.', 'A ti számotokra azonban az a jobb, ha továbbra is közöttetek élek, mert szükségetek van rám.', 'Mivel ebben biztos vagyok, tudom, hogy itt maradok még veletek. Segíteni fogok nektek, hogy felnőjetek a hitben, és sok örömötök legyen ebben.', 'Ezért, amikor újból meglátogatlak benneteket, még több okotok lesz arra, hogy Krisztus Jézusban dicsekedjetek velem.', 'Mindenesetre, ügyeljetek arra, hogy a Krisztusról szóló örömhírhez méltóan éljetek. Akkor, akár meg tudlak látogatni titeket, akár nem, jó híreket fogok hallani felőletek. Azt szeretném hallani, hogy erősek vagytok, és egy szívvel-lélekkel küzdötök azért, amit az örömhírből származó hit jelent.', 'Azt szeretném, ha semmiképpen nem ijednétek meg az ellenfeleitektől. Ha bátrak vagytok, ez az ő számukra annak a bizonyítéka, hogy el fognak pusztulni. Számotokra pedig azt bizonyítja, hogy győzni fogtok, és ez Istentől van.', 'Isten megadta nektek, hogy Krisztusban higgyetek. De ez még nem minden! Azzal is megajándékozott benneteket, hogy szenvedjetek Krisztusért.', 'Amikor nálatok voltam, láttátok, hogyan harcoltam azokkal, akik az örömhír ellenségei. Halljátok, hogy most is ilyen harcaim vannak. De most nektek magatoknak is ugyanilyen küzdelmeket kell átélnetek.'], ['Kérhetek-e tőletek valami vigasztalást a Krisztusban? Van-e bennetek szeretetteljes vigasztalás? Valóban közösségünk van egymással a Szent Szellemben? Van bennetek gyengéd együttérzés a számomra?', 'Ha igen, akkor, tegyétek meg, amire kérlek titeket! Ezzel nagy örömöt fogtok szerezni. Legyen a gondolkozásotok összhangban egymással, legyen bennetek ugyanaz az isteni szeretet egymás iránt, éljetek teljes egyetértésben, és ugyanarra a célra törekedjetek!', 'Ne irányítson benneteket az önzés, irigység, vagy büszkeség! Ellenkezőleg, alázatosak legyetek, és adjatok a másiknak több tiszteletet, mint amit magatoknak kívántok!', 'Ne csak a magatok érdekeit nézzétek, hanem mindenki törődjön a testvérei érdekeivel is!', 'Az a gondolkodásmód és szándék uralkodjon bennetek, amely a Krisztus Jézust jellemezte.', 'Ő ugyanis, minden tekintetben Istenhez volt hasonló, sőt, egyenrangú volt Istennel. Ehhez azonban nem ragaszkodott mindenáron, mint jogos tulajdonához, hanem', 'mindenről önként lemondott, és beleegyezett abba, hogy szolga legyen. Amikor a Földön megszületett és emberré lett, valóban olyan is volt, mint egy szolga.', 'Amikor külsejét tekintve úgy élt, mint ember, megalázkodott, és tökéletesen engedelmeskedett Istennek. Még akkor is engedelmes volt, amikor emiatt meg kellett halnia. Igen, a kereszten történt halála pillanatáig engedelmes maradt,', 'ezért azután Isten a legmagasabb méltóságra emelte. Olyan nevet és hatalmat adott neki, amely minden más név és hatalom fölött áll.', 'Isten azért tette ezt, mert azt akarja, hogy a Jézus nevére mindenki hajoljon meg. Igen, Jézus előtt minden személy hódolattal meg fog hajolni a Mennyben, a Földön és a föld alatt is.', 'Mindenki el fogja ismerni, és ki fogja mondani: „Jézus Krisztus az Úr”. Ez pedig dicsőségére lesz az Atya Istennek.', 'Szeretett testvéreim, ti mindig engedelmesek voltatok, amikor közöttetek éltem. Most, hogy távol vagyok tőletek, még fontosabb, hogy engedelmeskedjetek. Tegyétek teljessé, és biztossá a megmeneküléseteket! Mindezt pedig Isten iránti teljes tisztelettel, sőt istenfélelemmel vigyétek véghez!', 'Hiszen maga Isten az, aki bennetek munkálkodik. Segít benneteket, hogy akarjátok azt tenni, ami Istennek örömet okoz. Ő ad hozzá erőt is, hogy valóban meg is tudjátok tenni ezeket.', 'Mindent elégedetlenség és panaszkodás nélkül tegyetek!', 'Akkor Isten ártatlan és tiszta gyermekei lesztek, akikben senki sem talál hibát. A gonosz és romlott emberek között úgy ragyogtok, mint a csillagok a sötét éjszakában.', 'Igen, így fényletek közöttük, amikor Isten életet adó üzenetét mondjátok nekik. Ezért azután büszke leszek rátok a Krisztus Napján, amikor ő visszajön. Akkor látni fogom, hogy nem hiába dolgoztam közöttetek. Akkor látszik meg, hogy a versenypályát végig futottam, és győztem.', 'Hitetek által egész életetek olyan, mint Isten oltárán az áldozat. Lehet, hogy ehhez az áldozathoz a saját halálomat is hozzá kell adnom. De még ha így is történik, akkor is boldog vagyok, és együtt örülök veletek.', 'Ti is örüljetek ennek velem együtt!', 'Remélem, hogy az Úr Jézus segítségével hamarosan elküldhetem hozzátok Timóteust, hogy a jó hírek, amiket rólatok fog hozni, felvidítsanak.', 'Nincs senki más, aki ennyire hasonló lenne hozzám a gondolkodásában. Ő igazán szívén viseli a sorsotokat.', 'A többiek ugyanis csak a saját érdekeikkel törődnek, nem a Jézus Krisztus dolgaival.', 'Ismeritek Timóteust, hogy milyen ember. Tudjátok, hogy úgy szolgált velem együtt az örömhír terjesztésében, ahogy a fiú az apjának segít.', 'Az a tervem, hogy hamarosan elküldöm hozzátok, de előbb meg kell várnom, hogyan alakul az én sorsom.', 'Sőt, bízom az Úrban, hogy hamarosan én magam is meglátogatlak benneteket.', 'Úgy gondoltam, itt az ideje, hogy Epafroditoszt visszaküldjem hozzátok. Ő kedves testvérem, munkatársam és harcostársam is. Azért küldtétek hozzám, hogy ebben a helyzetben segítsen és szolgáljon nekem.', 'De most visszaküldöm, mert már nagyon hiányoztatok neki. Epafroditoszt az is nyugtalanította, hogy ti közben megtudtátok, hogy ő beteg volt.', 'Igaz, valóban beteg volt, sőt majdnem meg is halt. Isten azonban könyörült rajta. De nemcsak rajta, hanem rajtam is, hogy egyéb szomorúságaimra ne jöjjön újabb bánat.', 'Ezért még inkább haza akartam küldeni, hogy mikor találkoztok, újra együtt örülhessetek. Így én is megnyugodhatok.', 'Fogadjátok hát nagy örömmel az Úrban. Az ilyen ember megérdemli, hogy tiszteljétek!', 'Ő ugyanis Krisztus munkája miatt került oly közel a halálhoz. Életét kockáztatta, hogy engem szolgálhasson helyettetek is.'], ['Most pedig örüljetek az Úrban, testvéreim! Számomra nem fárasztó, ha újra ezt írom, titeket viszont megerősít.', 'Vigyázzatok, maradjatok távol a gonosz emberektől, akik olyanok, mint a kutyák! Legyetek óvatosak, és maradjatok távol azoktól, akik gonosz ügyet szolgálnak, és azoktól is, akik körülmetélnek!', 'Az igazi körülmetéltek ugyanis mi vagyunk, akik Istent az ő Szelleme által imádjuk. Mi Krisztus Jézusban dicsekszünk. Nem bízunk magunkban, sem abban, amit magunktól meg tudunk tenni.', 'Én ugyan bízhattam volna a származásomban, mégsem teszem. Ha valaki ilyen előnyökben bízik, akkor én még sokkal inkább bízhatnék.', 'Én ugyanis Izrael népéhez tartozom, mert Benjámin törzséből származom. Születésem után a nyolcadik napon körülmetéltek. Héber (zsidó) vagyok, és minden ősöm is az volt. Úgy követtem a Törvényt, mint farizeus.', 'Lelkes és elszánt voltam, ami abból is látszik, ahogyan Jézus követőit üldöztem. Senki sem találhatott hibát abban, ahogyan a Törvényt követtem.', 'Régen ezek a dolgok nagyon fontosak voltak a számomra. De most úgy látom, hogy Krisztussal összehasonlítva semmit nem érnek.', 'De nemcsak ezeket, hanem az összes többi dolgot is teljesen értéktelennek tartom ahhoz képest, hogy egyre jobban megismerhetem Krisztus Jézust, az én Uramat. Mert őt megismerni mindennél sokkal jobb és értékesebb. Krisztus kedvéért mindezekről lemondtam, pedig valamikor értékesek voltak nekem. Most már tudom, hogy mindez csak értéktelen szemét! Azért mondtam le ezekről, hogy Krisztust megnyerjem,', 'és benne élhessek. Mivel hiszek Krisztusban, Isten elfogad engem. Ez azonban nem amiatt van, mert igyekeztem a Törvényt betartani. Isten ugyanis a hitem miatt fogad el.', 'Az a célom, hogy egyre jobban megismerjem Krisztust, és megtapasztaljam azt az erőt, amellyel Isten feltámasztotta őt a halálból. Közösséget akarok vállalni Krisztussal a szenvedéseiben is. Egyre jobban hasonlítani szeretnék hozzá, még a halálomban is.', 'Mindezt pedig abban a reményben, hogy én is részt fogok venni a halottak közül való feltámadásban.', 'Igaz, még nem értem el ezt a célt. Még nem vagyok olyan, mint amilyennek Isten akarja, hogy legyek. De állandóan azon igyekezem, hogy ezt a célt elérjem, és erősen megragadjam, ahogy Krisztus is erősen megragadott engem.', 'Testvéreim, tudom, hogy most még nem értem el ezt a célt. De erre az egy dologra figyelek: elfelejtem azt, ami már mögöttem van, és teljes erővel igyekszem előre.', 'Azért küzdök, hogy elérjem ezt a célt, és megkapjam a győztesnek járó mennyei jutalmat. Isten maga hívott el bennünket arra Krisztus Jézus által, hogy ezt a díjat megkapjuk.', 'Akik szellemileg érettek vagyunk, mind így kellene gondolkozzunk. De ha valamiben más lenne a véleményetek, Isten majd azt is megmutatja nektek.', 'Amit viszont már megértettünk, azt az igazságot követnünk is kell.', 'Testvéreim, ti is mindannyian kövessétek az én példámat! Azokra figyeljetek, akik úgy élnek, ahogyan mi példát mutattunk nektek!', 'Mert sokan vannak, akik úgy élnek, mint a Krisztus Keresztjének ellenségei. Ezekről az emberekről már sokszor beszéltem nektek, és most sírva mondom ezt ismét.', 'Mert ezeknek pusztulás lesz a sorsa. Nem Istent imádják, hanem a saját testi kívánságaikat szolgálják ki. Szégyellni való dolgokat tesznek, és még büszkék is rá! Csak földi dolgokon jár az eszük.', 'A mi igazi hazánk azonban a Menny. Szabadítónkat, az Úr Jézus Krisztust is a Mennyből várjuk: onnan fog visszajönni.', 'Ő fogja megváltoztatni jelenlegi földi testünket, hogy hasonló legyen az ő dicsőséges testéhez. Jézus ereje fogja ezt a változást véghezvinni. Ugyanezzel az erővel fog uralkodni minden és mindenki fölött.'], ['Testvéreim, úgy szeretnék már találkozni veletek! Hiszen nagyon szeretlek benneteket: ti vagytok az én örömöm és győzelmi jutalmam! Továbbra is kövessétek az Urat, aki szeret titeket, és maradjatok benne!', 'Evódiát és Szüntükhét kérem, hogy egyezzenek meg, és legyenek összhangban egymással az Úrban!', 'Téged pedig, hűséges munkatársam, arra kérlek, hogy segíts ennek a két asszonynak. Hiszen ők is együtt küzdöttek velem az örömhír terjesztésében, akárcsak Kelemen és a többi munkatársaim, akiknek nevét beírták az Élet Könyvébe.', 'Mindig örüljetek az Úrban!', 'Újra mondom: örüljetek! Mindenki lássa meg, hogy szelídek és kedvesek vagytok! Közel van már az Úr!', 'Ne aggódjatok semmi miatt! Bármilyen helyzetben vagytok is, imádkozzatok! Kérjétek Istentől, amire szükségetek van. De amikor imádkoztok, mindig adjatok hálát Istennek!', 'Isten békessége megőrzi majd szíveteket és gondolataitokat a Krisztus Jézusban. Ez a békesség olyan hatalmas, hogy minden képzeletet felülmúl.', 'Végül, testvéreim, azokon a dolgokon gondolkodjatok, amik igazak, dicséretre méltók, igazságosak, tisztességesek, szépek, tiszteletre méltók, kiválók és dicséretesek.', 'Amit megtanultatok, elfogadtatok, hallottatok és láttatok tőlem, azt továbbra is tegyétek meg, és veletek lesz a békesség Istene.', 'Nagyon boldog voltam az Úrban, mert hosszú idő után ismét gondoskodtatok rólam. Tudom, hogy már korábban is gondoltatok rám, de nem volt rá lehetőségetek, hogy ezt megmutassátok.', 'Ezt azonban nem azért mondom, mintha valamiben hiányt szenvednék. Mert megtanultam, hogy mindig elégedett legyek azzal, amim éppen van.', 'Tudom, hogyan éljek, amikor szegény vagyok, és azt is, hogyan éljek a gazdagsággal. Ismerem a jóllakást és az éhezést, a szükséget és a bőséget is. Megtanultam, hogyan nézzek szembe bármikor, bármilyen helyzettel.', 'Mert mindenre van erőm a Krisztus által, aki megerősít.', 'Mégis jól tettétek, hogy segítettetek, amikor szükségem volt rá!', 'Ti, fillippiek, magatok is emlékeztek rá, mikor az örömhír terjesztését elkezdtem. Amikor Macedóniából elindultam, egyetlen más gyülekezettel sem volt ilyen kölcsönös segítésre épülő kapcsolatom, csak veletek.', 'Ti már akkor is többször küldtetek ajándékot nekem, amikor Thesszalonikában jártam. Valóban szükségem is volt a segítségetekre.', 'Ezt nem azért mondom, mintha ajándékokat várnék. Inkább arra vágyom, hogy áldást kapjatok. Mert aki ad, az áldást nyer.', 'Mindenem megvan, ami csak szükséges, sőt még azon felül is. Amióta ajándékotokat Epafroditosz elhozta, több is van, mint ami szükséges. Ez az ajándék olyan volt, mint az Istennek felajánlott jó illatú és kedves áldozat. Ezt Isten szívesen fogadja.', 'Isten dicsőséges gazdagsága mind a Krisztus Jézusban található. Ehhez a gazdagsághoz mérten fog az én Istenem gondoskodni mindenről, amire szükségetek van.', 'Dicsőség a mi Atyánknak és Istenünknek örökké!', 'Köszöntsetek mindenkit, aki Isten népéhez tartozik: mindenkit, aki a Krisztus Jézusban van! A velem lévő testvérek is köszöntenek benneteket.', 'Köszöntésüket küldik nektek mindazok, akik itt Isten népéhez tartoznak. Külön is köszöntenek benneteket a császár udvarából való testvérek.', 'Urunk, Jézus Krisztus kegyelme legyen veletek!']], 'Colossians': [['Üdvözlet Páltól, aki Isten akaratából Jézus Krisztus apostola, és Timóteus testvértől,', 'Isten Kolosséban élő népének, akik hűséges testvéreink Krisztusban. Atyánk, az Isten, adjon nektek kegyelmet és békességet!', 'Hálát adunk Istennek, a mi Urunk Jézus Krisztus Atyjának minden egyes alkalommal, amikor értetek imádkozunk.', 'Hálát adunk, mert hallottuk, hogy hisztek Krisztus Jézusban, és igazán szeretitek Isten minden gyermekét.', 'Ez a hit és szeretet pedig abból a reménységetekből fakad, amely a Mennyben van félretéve a számotokra. Erről a reménységről akkor hallottatok először, amikor az igazság üzenetét, az örömhírt megismertétek.', 'Ez az üzenet hozzátok is eljutott, akárcsak a többi néphez szerte a világon. Igen, az örömhír egyre jobban terjed, és mindenhol jó eredményeket hoz. Nálatok is így van ez, amióta csak hallottátok, és igazán megismertétek Isten kegyelmét.', 'Ezt az örömhírt Epafrásztól, szeretett szolgatársunktól hallottátok először. Ő hűségesen szolgálja Krisztust a ti javatokra.', 'Tőle hallottuk, milyen erős isteni szeretet van bennetek a Szent Szellem által.', 'Ezért, amióta csak hallottuk felőletek ezt a sok jó hírt, szüntelen imádkozunk értetek. Azt kérjük Istentől, hogy akaratának teljes megértése által töltsön be titeket mindenféle szellemi bölcsességgel és megismeréssel.', 'Akkor az életetek méltó lesz az Úrhoz, sok örömet szerez neki, mindig sokféle jó dolgot visztek véghez, és egyre jobban és mélyebben megismeritek az Istent.', 'Azt kérjük, hogy Isten, a saját dicsőségének hatalma szerint erősítsen meg benneteket minden tekintetben, hogy állhatatosan és türelmesen ki tudjatok tartani minden körülmények között, sőt, mindezt örömmel és hálaadással tegyétek.', 'Igen, adjatok hálát az Atyának, aki alkalmassá tett benneteket arra, hogy részt vegyetek abban az örökségben, amit Isten készített el a világosságban élő népe számára.', 'Az Atya mentett ki bennünket a sötétség hatalmából, és ő vitt át szeretett Fia királyságába.', 'Ő általa, a Fiú által szabadultunk meg, és kaptunk a bűneinkre bocsánatot.', 'Istent nem láthatja egyetlen ember sem. Jézus, azonban pontosan megmutatja, hogy Isten milyen. Jézus feljebbvaló minden teremtett lénynél.', 'Azért van ez így, mert Isten Jézus által teremtett meg mindent a Mennyben és a Földön: minden látható és láthatatlan lényt, még a trónokat, urakat, uralkodókat és fejedelmeket is. Isten mindezeket a Fia közreműködésével és Fia számára teremtette.', 'A Fiú minden teremtménynél előbb létezett, és hatalmával ő tartja fenn az egész világmindenséget.', 'Ő a „feje” a „testnek”, vagyis a Gyülekezetnek. Ő a forrása mindennek. Ő a legelső, aki a halálból feltámadt, ezért mindenben és minden tekintetben övé az első hely.', 'Mert Isten úgy látta jónak, hogy az ő teljessége éljen a Fiúban,', 'és a Fiú által kössön békét mindenkivel, aki a Földön, vagy a Mennyben lakik. Isten ezt a békét Jézus vére által kötötte meg, amikor Jézus meghalt a kereszten.', 'Ti régebben távol éltetek Istentől. Gondolkodásotok szerint és gonosz tetteitek miatt Isten ellenségei voltatok.', 'De Jézus most mégis kibékített benneteket Istennel. Ez Jézus Krisztus halála által történt, amikor Jézus itt élt a földön, emberi testben. Isten ezt azért tette, hogy szentek, hibátlanok és ártatlanok legyetek, amikor majd maga elé állít benneteket.', 'Jézus Krisztus ezt valóban meg is fogja tenni, ha mindvégig kételkedés nélkül és szilárdan bíztok benne, és belekapaszkodtok abba a reménybe, amit az örömhír adott nektek. Ezt az örömhírt, amelynek én, Pál, a szolgája lettem, már szerte az egész világon mindenkinek hirdetik.', 'Annak ellenére, hogy most értetek testi szenvedéseket kell elviselnem, mégis örülök. Ugyanis még sok olyan dolog van, amit Krisztusnak el kell szenvednie a „testében”, vagyis a Gyülekezetben. Én pedig elfogadom azt, ami ebből nekem jutott, és elszenvedem ezeket a dolgokat az én testemben az ő „testéért”.', 'Ezt a „testet”, a Gyülekezetet szolgálom Isten megbízása alapján, amelyet a ti érdeketekben adott nekem. Igen, Isten rám bízta, hogy üzenetét teljesen megismertessem veletek.', 'Ez az üzenet pedig az a titkos igazság, amely a korábbi korszakokban és nemzedékek elől el volt rejtve. Most azonban Isten megmutatta az övéinek.', 'Ugyanis azt akarta, hogy népe világosan megértse, milyen nagy és dicsőséges ez a titkos igazság a nem zsidó emberek között. Ez a titkos igazság pedig maga Krisztus, aki bennetek lakik. Ő a mi egyedüli reménységünk arra nézve, hogy majd részt vehetünk Isten dicsőségében.', 'Mi Krisztust ismertetjük meg mindenkivel. Mindenféle bölcsességgel tanítunk, bíztatunk és figyelmeztetünk minden embert, hogy amikorra majd Isten színe elé kerül, addigra már elérje Krisztusban a teljességet.', 'Ez a célja minden fáradozásomnak, és ezért küzdök Krisztus erejével, amely erőteljesen működik bennem.'], ['Testvéreim, akarom, hogy tudjatok róla, milyen sokat küzdök értetek, meg mindazokért a Laodicea városában és máshol élőkért, akik személyesen nem ismernek engem.', 'Azért küzdök, hogy mindannyian felbátorodjanak, és az isteni szeretet kösse össze őket. Azt akarom, hogy megtapasztalják a valódi megértésből származó bizonyosságot. Azért küzdök, hogy egyre mélyebben megértsék az Isten titkos igazságát, ami nem más, mint maga Krisztus.', 'Benne rejtette el Isten a bölcsesség és tudás minden kincsét.', 'Mindezt azért mondom, hogy senki se tudjon benneteket becsapni olyan tanításokkal, amik jónak látszanak, de valójában hamisak.', 'Testben ugyan most távol vagyok, szellemben azonban ott vagyok veletek, és örülök, mert látom, hogy rend van köztetek, és rendíthetetlenül bíztok Krisztusban.', 'Éppen ezért, mivel befogadtátok Jézust, mint Krisztust és Urat, egész életmódotokat igazítsátok hozzá!', 'Mélyen gyökerezzetek bele Krisztusba, és ő legyen az a szilárd alap, amelyre életetek felépül. Erősödjön meg a benne való hitetek, és mindenben szüntelen adjatok hálát Istennek — ahogyan azt tanították nektek.', 'Vigyázzatok, nehogy valaki félrevezessen benneteket okoskodással, csalóka és értelmetlen elméletekkel, amelyeket emberek találnak ki. Ezek a dolgok csupán a hitetlenek haszontalan gondolatai, és nem Krisztustól származnak.', 'Mert Jézus Krisztusban él az Isten egész teljessége testi alakban.', 'Ti is Krisztusban teljesedtetek be, aki az összes uralkodó és fejedelem felett uralkodik.', 'A benne való hit által benneteket is „körülmetéltek”, de ezt nem emberek tették veletek, hanem maga Krisztus. Ezzel a „körülmetéléssel” levetettétek a régi emberi természetet.', 'Ez akkor történt, amikor bemerítkeztetek, és ezzel Krisztussal együtt eltemettek benneteket. Ugyanakkor azonban Krisztussal együtt fel is támasztott benneteket Isten, mert hittetek hatalmában, amelyet akkor mutatott meg, amikor feltámasztotta Krisztust a halottak közül.', 'Ti ugyanis szellemileg halottak voltatok a bűneitek miatt, és azért, mert a régi emberi természet uralkodott rajtatok. Isten azonban Krisztussal együtt nektek is új életet adott, miután megbocsátotta minden bűnünket.', 'Az adósságlistát, amely felsorolta azokat a dolgokat, amiket Isten törvényei ellen tettünk, Isten odaszegezte a Keresztre. Így ez az adósság-lista többé már nem érvényes, mert Isten végérvényesen áthúzta.', 'Isten a szellemi fejedelmeket és uralkodókat Krisztus Keresztje által megfosztotta hatalmuktól. Megmutatta az egész világnak, hogy most már erőtlenek, amikor felvonultatta őket diadalmenetében, mint győztes hadvezér a foglyait.', 'Ezért ne engedjétek, hogy bárki is elítéljen benneteket amiatt, hogy mit esztek, vagy isztok, vagy a zsidó vallási ünnepekkel kapcsolatban. Ilyenek például az Újhold ünnepe, vagy a Szombat ünnepe.', 'Mindezek a vallási ünnepek és szokások csak árnyékai a közeledő valódi dolgoknak. De a valóságos dolgok Jézus Krisztusban vannak.', 'Ne veszítsétek el a győztesnek járó jutalmatokat olyan emberek miatt, akik élvezik az alázatoskodást, az angyalokat imádják, és mindig a látomásaikról beszélnek. Ezek minden ok nélkül többnek mutatják magukat, mint amik, mert régi emberi természetük szerint gondolkodnak.', 'Az ilyenek nem ragaszkodnak a „fejhez”, vagyis Krisztushoz. Pedig Krisztus kapcsolja és tartja össze a „test” részeit az izületek és inak által. Így növekszik a „test”, amelyet Isten nevel fel.', 'Mivel Krisztussal együtt ti is meghaltatok, ezért felszabadultatok ennek a világnak a haszontalan tanításai alól. Akkor miért viselkedtek úgy, mintha még mindig ehhez a világhoz tartoznátok? Miért követtek olyan szabályokat,', 'amelyek ezt mondják: „Ne vedd a kezedbe!” „Ne egyél ilyet!” „Még csak hozzá se érj!”', 'Hiszen ezek olyan dolgokra vonatkoznak, amik elhasználásra valók és nem maradnak meg sokáig. Ha ilyen szabályokat akartok betartani, akkor csak emberek tanításait és parancsait követitek, és nem Isten gondolatait.', 'Ezek a szabályok bölcs dolgoknak látszanak, de csak a vallásoskodásra valók, amit emberek találtak ki, amire jellemző a hamis alázatosság és a test gyötrése. De igazában semmi hasznuk nincs, mert a régi emberi természet kívánságainak kielégítését szolgálják.'], ['Mivel Krisztussal együtt ti is feltámadtatok a halálból, a mennyei dolgokra törekedjetek, hiszen Krisztus is ott ül most Isten jobb oldalán.', 'A mennyei dolgokon gondolkozzatok, ne a földieken járjon az eszetek!', 'Hiszen meghaltatok, az új életetek pedig Krisztussal együtt Istenben van elrejtve.', 'Krisztus a mi életünk. Amikor ő majd megjelenik mindenki előtt, akkor vele együtt ti is dicsőségesen megjelentek.', 'Ezért öljétek meg magatokban a régi emberi természetet, és annak minden megnyilvánulását: a szexuális bűnöket, minden gonosz kívánságot és szenvedélyt, meg a gazdagság után való vágyakozást, hiszen az a bálványimádás egyik fajtája.', 'Ilyen bűnök miatt sújt le Isten haragja az engedetlen emberekre.', 'Régen ti is így éltetek, és ilyen gonosz dolgokat tettetek.', 'Most azonban már ne haragudjatok többé senkire, ne dühöngjetek, ne mondjatok vagy tegyetek semmi olyat, amivel valakit megbántanátok, ne mondjatok rosszat a másikról, se ne káromkodjatok!', 'Többé ne hazudjatok egymásnak, hiszen mindez a „régi ember” szokása volt. Ti azonban már levetkőztétek azt a régi természetet, és annak szokásait.', 'Viszont felöltöztétek az „új embert”, aki állandóan megújul. Így egyre inkább hasonlít Teremtőjéhez, Istenhez, és egyre jobban megismeri őt.', 'Ebben az új állapotban már nem fontos, hogy valaki eredetileg zsidó, vagy nem zsidó, körülmetélt vagy körülmetéletlen, külföldi idegen, tanulatlan, rabszolga vagy szabad ember volt. Csak maga Krisztus a fontos, csak ő a lényeges a hívőkben, bárhonnan származnak is.', 'Ezért legyetek mindenki iránt együttérzők, kedvesek, alázatosak, türelmesek! Hiszen Isten kiválasztott benneteket a maga számára, és szeret titeket!', 'Viseljétek hát el egymást, és bocsássatok meg egymásnak, ha valami panaszotok van a másikra! Ahogyan az Úr megbocsátott nektek, ti is úgy bocsássatok meg egymásnak!', 'Legfőképpen pedig szeressétek egymást, mert az isteni szeretet teszi az egységeteket teljessé.', 'Isten arra hívott el benneteket, hogy Krisztustól származó békesség uralkodjon a szívetekben, és mindig hálásak legyetek Istennek, hiszen mindnyájan Krisztus „testének” tagjai vagytok!', 'Krisztus beszéde és tanítása teljes gazdagságában éljen bennetek, és lakjon veletek együtt! Tanítsátok és tanácsoljátok egymást mindenféle bölcsességgel! Isten iránti őszinte hálával énekeljetek zsoltárokat, himnuszokat, és a Szent Szellemtől származó énekeket!', 'Mindent, amit csak tesztek, vagy mondotok, az Úr Jézus nevében tegyetek és mondjatok! Így adjatok általa szüntelenül hálát Istennek, az Atyának!', 'Asszonyok, éljetek a férjetek fennhatósága és védelme alatt, mert ez illik azokhoz, akik az Úr hatalma alatt vannak!', 'Férfiak, isteni szeretettel szeressétek feleségeteket, és ne viselkedjetek durván velük!', 'Gyermekek, mindenben fogadjatok szót a szüleiteknek, mert ez így illik azokhoz, akik az Úrhoz tartoznak.', 'Apák, ne követeljetek túl sokat a gyermekeitektől, nehogy elkeseredjenek!', 'Rabszolgák, minden helyzetben engedelmeskedjetek földi uratoknak, még akkor is, mikor nem látnak benneteket! Őszinte szívvel engedelmeskedjetek nekik, az Úr iránti tiszteletből!', 'Minden munkátokat szívvel-lélekkel végezzétek, mint akik nem embereknek, hanem az Úrnak dolgoznak.', 'Gondoljatok arra, hogy az Úr majd megjutalmaz benneteket: mennyei örökséget kaptok tőle! Krisztust szolgáljátok, mert ő a ti igazi Uratok!', 'Ha pedig valaki valami rosszat tesz, az Úr is rosszal fizet neki, mert ő mindenkivel igazságosan bánik.'], ['Ti pedig, akiknek rabszolgáitok vannak, bánjatok jól és igazságosan velük, hiszen nektek is van uratok a Mennyben.', 'Az Isten imádásában és az imádkozásban legyetek mindig kitartóak, éberek és hálás szívűek.', 'Imádkozzatok értünk is, hogy Isten adjon nekünk alkalmat, hogy üzenetét elmondhassuk. Imádkozzatok, hogy elmondhassuk a titkos igazságot magáról Jézus Krisztusról. Emiatt a titkos igazság miatt vagyok most börtönben.', 'Kérlek, imádkozzatok értem, hogy ezt a titkot úgy tudjam elmondani az embereknek, ahogyan kell.', 'Bölcsen viselkedjetek azok között, akik még nem hisznek Jézusban, és jól használjátok ki az időtöket!', 'Amikor velük beszéltek, legyetek mindig bölcsek és kedvesek hozzájuk! Akkor majd mindig tudni fogjátok, kinek mit válaszoljatok.', 'Tükhikosz majd elmondja nektek, mi történt velem, és hogy vagyok. Ő az én szeretett testvérem, aki az Úrnak hűségesen szolgál velem együtt.', 'Éppen azért küldöm most őt hozzátok, hogy megtudjátok, mi van velünk, és így megvigasztaljon benneteket.', 'Vele megy hűséges és szeretett testvérünk, Onézimosz is, aki közétek tartozik. Ők majd elmondanak nektek mindent, ami velünk történt.', 'Köszönt benneteket Arisztarkhosz, aki velem együtt raboskodik, és Márk, Barnabás unokatestvére is. Márkról már írtam nektek: fogadjátok őt szeretettel, amikor hozzátok érkezik.', 'Köszönt titeket Jusztusz, akinek a másik neve Jézus. A zsidók közül csak ők dolgoznak velem együtt Isten királyi uralmának kiterjesztésében. Ők viszont valóban nagy vigasztalást jelentenek a számomra.', 'Epafrász, aki közétek tartozik, szintén köszöntését küldi. Ő is Krisztus Jézus szolgája, aki imádságaiban állandóan küzd értetek. Azért imádkozik, hogy szellemileg érettek legyetek, és minden helyzetben egészen biztosan tudjátok, hogy mi az Isten akarata.', 'Bizony, nagyon sokat fáradozik értetek, és azokért, akik Laodiceában és Hierápoliszban laknak.', 'Köszönt még benneteket Lukács doktor, a mi kedves barátunk és Démász.', 'Köszöntsétek a Laodiceában élő testvéreket, valamint Nimfát és a házánál levő gyülekezetet is.', 'Miután felolvastátok ezt a levelet, gondoskodjatok róla, hogy olvassák fel a laodiceai gyülekezetben is. Ti pedig vegyétek át, és olvassátok fel azt a levelet, amit a Laodiceai gyülekezetnek írtam!', 'Mondjátok meg Arkhipposznak: „Legyen gondod arra a szolgálatra, amit az Úr bízott rád, és azt gondosan végezd!”', 'Ezt a köszöntést én, Pál írom, saját kezemmel. Emlékezzetek rám, mert most börtönben vagyok! Az Úr kegyelme maradjon veletek.']], '1Thessalonians': [['Üdvözlet Páltól, Szilvánusztól és Timóteustól, a Thesszalonika városában élő gyülekezetnek, amely Istené, az Atyáé és Urunké, Krisztus Jézusé. Kegyelem nektek és békesség!', 'Mindig hálát adunk Istennek miattatok, amikor csak értetek imádkozunk.', 'Ilyenkor mindig megköszönjük Istennek a munkátokat, amelyhez az energiát a hitetek adja. Hálát adunk Istennek munkátokért, amelyre az isteni szeretet indít benneteket. Hálát adunk, hogy kitartóan reménykedtek Urunkban, Jézus Krisztusban.', 'Jól tudjuk, testvéreim, hogy Isten szeret és kiválasztott benneteket.', 'Hiszen, amikor az örömhírt elvittük hozzátok, az nem csak üres beszéd volt. Bizony, az örömhír nagy erővel és a Szent Szellem által érkezett meg hozzátok, és annak a teljes bizonyosságával, hogy ez az igazság! Emlékeztek rá, hogy éltünk közöttetek, és hogy mindent értetek tettünk.', 'Ti pedig követtétek a mi példánkat és az Úr példáját. Nagy örömmel befogadtátok a tanításunkat, pedig sok szenvedést kellett elviselnetek. Azt az örömet pedig a Szent Szellem keltette bennetek.', 'Így azután egész Macedóniában és Akhájában ti lettetek a példaképei mindazoknak, kik később hívők lettek.', 'Igen, az Úr üzenete, az örömhír valóban tőletek kiindulva terjedt el. De nem csak Macedóniában és Achájában, hanem még azon túl is. Mindenfelé híre ment, hogy ti Istenben hisztek. Ezért nekünk erről nem is kell beszélnünk,', 'mert az emberek maguk újságolják nekünk, hogyan történt mindez. Hogyan fogadtatok minket, hogyan fordultatok el a bálványoktól az élő és igazi Istenhez, hogy ezután csak őt szolgáljátok.', 'Hogyan várjátok vissza Fiát, Jézust, a Mennyből. Az Atya feltámasztotta a halottak közül Jézust, aki megment bennünket Isten közelgő haragjától.'], ['Testvéreim, magatok is jól tudjátok, hogy amikor nálatok jártunk, az nem volt eredménytelen.', 'Mielőtt hozzátok érkeztünk, Filippiben megvertek és bántalmaztak bennünket — amint tudjátok. Isten azonban mégis felbátorított bennünket, hogy a ti városotokban is mindenkinek elmondjuk az Istentől származó örömhírt. Valóban el is mondtuk, pedig Thesszalonikában is sokan ellenünk voltak.', 'A mi üzenetünk és tanításunk igaz, a szándékaink tiszták, viselkedésünk teljesen egyenes és őszinte.', 'Olyan emberek vagyunk, akiket maga Isten tett próbára. Ő talált alkalmasnak arra, hogy ránk bízza az örömhírt. Ezért úgy beszélünk, hogy nem az emberek tetszését keressük, hanem Istenét. Mert ő vizsgálja meg a szívünket és szándékainkat.', 'Jól tudjátok, hogy soha nem hízelegtünk nektek. Nem próbáltuk senkitől kicsalni a pénzét. Isten tudja, hogy ez igaz.', 'Nem igyekeztünk az emberek elismerését megszerezni, se a tiéteket, sem másokét.', 'Pedig Krisztus apostolai vagyunk, és használhattuk volna ezt a tekintélyünket. Mi azonban olyan gyengéden bántunk veletek, ahogy az anya dajkálja gyermekét.', 'Annyira megszerettünk titeket, hogy nemcsak az örömhírt adtuk át nektek, hanem még saját lelkünket is odaadtuk volna értetek. Bizony, ti valóban nagyon kedvesek vagytok nekünk!', 'Emlékezzetek csak vissza, testvéreim, milyen keményen dolgoztunk, amikor nálatok voltunk! Éjjel-nappal saját kezünkkel dolgoztunk, hogy ne legyünk terhetekre, és ne nektek kelljen gondoskodnotok rólunk. Így adtuk át nektek az Istentől származó örömhírt.', 'Ti vagytok a tanúink, és Isten is, hogy milyen becsületesen, igazságosan és ártatlanul éltünk közöttetek, hívők között.', 'Úgy bántunk veletek, mint édesapa a gyermekeivel:', 'vigasztaltunk és bátorítottunk benneteket. Kértük, hogy Isten tetszésére éljetek, hiszen ő királyi uralmába és dicsőségébe hív benneteket.', 'Azért is mindig hálát adunk Istennek, hogy befogadtátok üzenetét, amit elmondtunk nektek. De nem úgy fogadtátok, mintha csak emberek beszéde lenne, hanem úgy, mint Isten szavát — mint ahogy valóban az is. Isten beszéde pedig hatékonyan működik bennetek, akik hisztek benne.', 'Testvéreim, ti is olyanok lettetek, mint Isten gyülekezetei, akik a Jézus Krisztusba vetett hit által élnek Júdea tartományában. Hiszen ti is ugyanúgy szenvedtetek a saját országotok hitetlen népétől, ahogyan ők szenvedtek a júdeai hitetlenektől.', 'Ezek a hitetlen júdeaiak ölték meg az Úr Jézust és a prófétákat, és ők kényszerítettek minket, hogy Júdeát sietve elhagyjuk. Ezek nem tetszenek Istennek, és minden ember ellenségei.', 'Hiszen próbálnak megakadályozni minket abban, hogy a nem zsidóknak is elmondjuk az örömhírt. Pedig szükséges, hogy a nem zsidó népek is hallják az örömhírt, hogy ők is megmenekülhessenek. Ezek a hitetlen júdeaiak mindig csak újabb és újabb bűnökkel gyarapítják vétkeiket, amíg végleg betelik a pohár. És valóban: Isten haragja utolérte őket.', 'Testvéreim, egy kis ideig el kellett válnunk tőletek, bár gondolatban mindig is veletek maradtunk. Az utóbbi időben azonban már nagyonnagyon szerettünk volna látni benneteket.', 'Ezért minden erőnkkel igyekeztünk eljutni hozzátok. Különösen én, Pál, aki többször is megpróbáltam hozzátok utazni, a Sátán azonban mindeddig megakadályozott ebben.', 'Ugyan ki más lehetne a mi reménységünk, örömünk és győzelmi koronánk, ha majd megállunk Urunk, Jézus előtt, amikor visszajön?!', 'Bizony, ti vagytok a mi dicsőségünk és örömünk!'], ['Mi magunk nem tudtunk hozzátok menni, de várni sem tudtunk tovább. Ezért elhatároztuk, hogy inkább egyedül maradunk Athénben, de', 'Timóteust elküldjük hozzátok. Ő testvérünk és társunk Isten munkájában, és a Krisztusról szóló örömhír terjesztésében. Azért küldtük hozzátok, hogy megerősítse hiteteket, bátorítson benneteket,', 'és hogy senkit se tudjanak megfélemlíteni azok a bajok és nehézségek, amik most körülvesznek benneteket. Hiszen jól tudjátok, hogy ezeket nem kerülhetjük el!', 'Emlékezzetek rá, hogy amikor nálatok jártunk, már akkor figyelmeztettünk titeket, hogy számíthattok ilyen bajokra és nehézségekre! Látjátok, pontosan úgy is történt!', 'Így hát elküldtem hozzátok Timóteust, mert nem tudtam tovább várni. Tudni akartam, erős-e a hitetek. Aggódtam miattatok, vajon nem győzött-e le benneteket a Kísértő (Sátán) valamilyen túl erős kísértéssel. Vajon nem veszett-e kárba a közöttetek végzett munkánk?', 'Timóteus éppen most érkezett vissza tőletek. Örömmel számolt be arról, hogy hitben és szeretetben éltek, jó szívvel emlékeztek ránk, és nagyon szeretnétek már találkozni velünk, mint ahogy mi is veletek.', 'Ezzel nagyon megörvendeztetett, és felbátorított bennünket, mert láttuk, hogy erős a hitetek. Sok baj és nehézség közepette is megvigasztalódtunk.', 'Szinte újjáéledünk, amikor halljuk, hogy ti milyen szilárdan megmaradtok az Úrban.', 'Hogyan is tudnánk Istennek illendően megköszönni, hogy ennyi örömöt szereztetek nekünk?! Mennyire hálásak vagyunk értetek! Isten előtt éjjel-nappal örömmel', 'és teljes szívvel-lélekkel imádkozunk értetek, hogy végre szemtől-szembe láthassunk benneteket. Mert ha eljutunk hozzátok, szeretnénk kipótolni hitetek hiányosságait.', 'Azért imádkozunk, hogy Istenünk, Mennyei Édesapánk, és Urunk, Jézus segítsen meg minket, és végre valóban eljussunk hozzátok!', 'Azért imádkozunk, hogy isteni szeretettel szeressétek egymást, és ez a szeretet egyre erősebben működjön bennetek. De ne csak egymást szeressétek, hanem mindenki mást is — ugyanúgy, ahogy mi szeretünk benneteket.', 'Azért imádkozunk, hogy az Úr erősítse meg a szíveteket; és azért is, hogy amikor Urunk, Jézus összes szentjeivel együtt visszajön a Földre, addigra Istenünk, Édesapánk tegyen benneteket tökéletesen tisztává és szentté.'], ['Testvéreim, most szeretnék valami másról írni. Tanítottunk titeket arra, hogyan éljetek Istennek tetsző módon, és valóban úgy is éltek. Ezért most kérünk és bíztatunk benneteket az Úr Jézus nevében, hogy ebben jussatok még előbbre!', 'Hiszen jól tudjátok, mit parancsoltunk nektek Jézus Krisztus nevében.', 'Isten azt akarja, hogy váljatok szentekké, és távolodjatok el minden szexuális bűntől.', 'Azt akarja, hogy mindegyikőtök tanulja meg, hogyan kell a saját teste felett uralkodnia. Olyan tisztességes módon bánjatok a testetekkel, hogy az valóban csak Istennek szolgáljon.', 'Ne adjátok át testeteket a szenvedélyes kívánságoknak, vagy szexuális bűnöknek, mint a hitetlenek, akik nem ismerik Istent.', 'A testvéreiteknek ne okozzatok kárt, és ne csapjátok be egymást, mert ezt megbünteti az Úr! Erre már régebben figyelmeztettünk benneteket.', 'Az Úr szent életre hívott el bennünket, és nem arra, hogy bűnben éljünk!', 'Ezért aki nem akar engedelmeskedni ennek a tanításnak, az nem emberek tanácsát utasítja el, hanem Istennel szemben engedetlen. Pedig Isten a saját Szellemét adta nekünk!', 'A testvéri szeretetről nem is kell nektek írnom, hiszen titeket már maga Isten megtanított arra, hogyan szeressétek egymást.', 'Valóban, ti minden testvéreteket igazán szeretitek egész Macedóniában. Csak arra bíztatlak, hogy ezt folytassátok!', 'Tartsátok becsületbeli dolognak, hogy csendesen és békésen éljetek! Mindenki gondosan végezze a maga dolgát, és saját kezével keresse meg a kenyerét! Ezt már korábban is parancsoltuk nektek!', 'Ha ezt megfogadjátok, még a hitetlenek is tisztelni fognak, és nem szorultok mások segítségére.', 'Tudjátok, hogy a hitetlenek, akiknek nincs miben reménykedniük, gyászolnak és szomorkodnak azok miatt, akik már meghaltak. Azt akarjuk, hogy ti ne bánkódjatok, hanem tudjátok, hogy mi lesz a sorsa azoknak a testvéreinknek, akik már meghaltak.', 'Mert ha hisszük, hogy Jézus meghalt, azután pedig feltámadt a halálból, akkor azt is hisszük, hogy Isten visszahozza azokat a testvéreinket is Jézussal együtt, akik benne bízva haltak meg.', 'Ezt pedig úgy mondjuk nektek, mintha maga az Úr mondaná: mi, akik még akkor is élni fogunk, amikor az Úr visszajön, nem fogjuk megelőzni azokat a testvéreinket, akik már korábban meghaltak.', 'Akkor maga az Úr fog leszállni a Mennyből! Felhangzik egy hangos parancsszó, az angyalok fejedelmének hangja, és Isten trombitajele. Erre azok fognak feltámadni, akik úgy haltak meg, hogy hittek Krisztusban. Ők lesznek az elsők.', 'Ezután mi következünk, akik akkor életben leszünk. Feltámadott testvéreinkkel együtt az Úr felemel magához bennünket a felhőkön a magasba. Együtt fogunk mindannyian szemtől-szembe találkozni az Úrral fent, a levegőben. Ettől a pillanattól fogva pedig mindörökké együtt fogunk lakni Urunkkal!', 'Ezzel vigasztaljátok és bátorítsátok egymást!'], ['Úgy gondolom, a kijelölt időszakokról és időpontokról, nem kell külön írnom nektek, testvéreim.', 'Hiszen jól tudjátok, hogy az Úr Napja olyan váratlanul fog megérkezni, mint az éjjeli tolvaj.', 'Amikor majd mindenki azt mondja: „Most teljes béke és biztonság uralkodik!”, hirtelen rájuk tör a pusztulás. Olyan váratlanul fog ez bekövetkezni, ahogy a szülési fájdalmak rátörnek a terhes asszonyra. Ezek elől semmiképpen nem tudnak elmenekülni!', 'Ti azonban, testvéreim, nem a sötétségben (hitetlenségben) éltek. Ezért számotokra az Úr Napja nem váratlanul fog megérkezni, mint a tolvaj.', 'Hiszen ti mindannyian a világosságban éltek, és a nappalhoz tartoztok. Nincs semmi közünk az éjszakához és a sötétséghez (gonoszsághoz).', 'Ne legyünk hát olyanok, mint a hitetlen emberek! Ne aludjunk, hanem éberen őrködjünk és legyünk elővigyázatosak!', 'Mert aki aludni akar, éjszaka alszik, és a részegesek is éjszaka részegednek le.', 'Mi azonban, akik a nappalhoz tartozunk, legyünk józanok és elővigyázatosak! Vegyük fel magunkra a hit és az isteni szeretet páncélját, amely a mellünket védi! Fejünkre vegyük fel a „sisakot”: vagyis bizakodva várjuk teljes megszabadulásunkat!', 'Istennek nem az a terve velünk, hogy haragja elpusztítson, hanem hogy elérjük a teljes megszabadulást Urunk, Jézus Krisztus által.', 'Hiszen Jézus azért halt meg értünk, hogy mi vele élhessünk! Nem számít, hogy életben leszünk-e még amikor visszajön, vagy addigra már meghalunk, mindenképpen vele együtt fogunk élni.', 'Ezzel bátorítsátok és erősítsétek egymást, ahogy azt teszitek is!', 'Arra kérünk titeket, testvéreim, hogy becsüljétek meg, és tiszteljétek azokat, akik az Úrban a vezetőitek! Ők sokat dolgoznak értetek, tanítanak és tanácsolnak benneteket!', 'Kérlek, hogy ezért a munkájukért becsüljétek meg és nagyon szeressétek őket! Egymással békességben éljetek!', 'Nagyon kérünk benneteket, testvéreim, hogy figyelmeztessétek azokat, akik nem akarnak dolgozni és rendesen élni. Viszont bíztassátok azokat, akik bátortalanok és segítsétek a gyengéket! Mindenkivel szemben legyetek türelmesek!', 'Senki a gonosz dolgokat ne viszonozza gonoszsággal, hanem mindig a jóra törekedjetek! De ne csak egymás között, hanem mindenkivel szemben így viselkedjetek!', 'Mindig örüljetek!', 'Szüntelen imádkozzatok!', 'Minden helyzetben adjatok hálát Istennek — mert ez az Isten akarata a Krisztus Jézusban.', 'A Szent Szellemet ne akadályozzátok abban, hogy a munkáját végezhesse!', 'A prófétai üzeneteket ne becsüljétek le!', 'Viszont mindent gondosan vizsgáljatok meg, hogy valóban Istentől származik-e! Ami igen, ahhoz ragaszkodjatok!', 'De maradjatok távol mindentől, ami gonosznak látszik!', 'Azért imádkozunk, hogy Istenünk, a Békesség Istene, tegyen benneteket tisztává, hogy csak hozzá tartozzatok. Azért imádkozunk, hogy Isten őrizzen meg benneteket teljesen: szellemeteket, lelketeket és testeteket egyaránt, amíg Urunk, Jézus Krisztus visszajön!', 'Isten, aki hív benneteket, hűséges és megbízható, ezért mindezt meg is fogja tenni.', 'Testvéreim, imádkozzatok értünk is!', 'Szent csókkal köszöntsetek minden testvért!', 'Meg kell ígérnetek, hogy ezt a levelet az összes testvér előtt felolvassátok!', 'Urunk, Jézus Krisztus kegyelme legyen veletek!']], '2Thessalonians': [['Üdvözlet Páltól, Szilvánusztól és Timóteustól, a thesszalonikai gyülekezetnek, amely az Atya-Istené és Urunké, Jézus Krisztusé.', 'Isten, a mi Édesapánk és Urunk, Jézus Krisztus adjon nektek kegyelmet és békességet!', 'Testvéreim, értetek mindig hálát kell adnunk Istennek! Igen, erre minden okunk meg is van, mert a hitetek olyan csodálatosan erősödik, és az egymás iránti isteni szeretet is folyton növekszik bennetek.', 'Ezért dicsekszünk is veletek az Isten gyülekezeteiben. Elmondjuk, hogy ti milyen türelmes kitartással és hittel viselitek el az üldözést, a sokféle bajt és nehézséget, amely körülvesz benneteket.', 'Ez is azt bizonyítja, hogy Isten igazságos, és ítéletei helyesek. Hiszen azt akarja, hogy bemehessetek Királyságába, ezért kell most elviselnetek ezeket a szenvedéseket.', 'Isten igazságossága viszont megköveteli, hogy szenvedéssel fizessen majd azoknak, akik nektek most szenvedést okoznak.', 'Nektek pedig, akik most szenvedtek, velünk együtt megpihenést és nyugalmat fog adni. Mikor? Amikor az Úr Jézus tüzes lángok között megjelenik a Mennyből, hatalmas angyalaival együtt.', 'Akkor fogja megbünteti azokat, akik nem ismerik Istent, és nem akarnak engedelmeskedni az örömhírnek, amely Urunkról, Jézus Krisztusról szól.', 'Ezeknek az engedetleneknek örökké tartó pusztulás lesz a büntetésük. Örökre távol maradnak az Úrtól és dicsőséges hatalmától.', 'Mindez akkor történik meg, amikor az Úr eljön. Akkor mindenki dicsőíteni fogja őt, mert meg fogják látni dicsőségét azokban, akik teljesen az övéi. Igen, mindenki csodálni fogja őt azok miatt, akik benne hisznek. Ezek közé tartoztok ti is, hiszen hittel elfogadtátok, amit Jézusról mondtunk.', 'Ez az, amiért szüntelenül imádkozom értetek. Azt kérem Istentől, hogy tegyen titeket méltóvá arra, hogy ezt el is érjétek, hiszen erre hívott el benneteket. Azt kérem, hogy Isten hatalma által teljesen véghez tudjátok vinni mindazt, amit jósága meg akar tenni rajtatok keresztül. Igen, mindazt, amire a hitetek indít benneteket.', 'Azért imádkozom, hogy Urunk, Jézus legyen még dicsőségesebb bennetek és általatok. Ti pedig szintén dicsőséget kapjatok Jézusban és általa. Mindez pedig Istenünk és Urunk, Jézus Krisztus kegyelme által valósul meg.'], ['Most pedig, testvéreim, Urunk, Jézus Krisztus visszajöveteléről szeretnék írni nektek, és arról, hogyan fog bennünket összegyűjteni, és hogyan találkozunk vele.', 'Kérünk, hogy ne féljetek, se ne zavarodjatok össze, ha azt mondja valaki, hogy az Úr Napja már itt is van! Mert vannak, akik ezt állítják, és bizonyos szellemek üzenetére, vagy tanításokra hivatkoznak. Még az is lehet, hogy olyan hamis levelet mutatnak nektek, amelyről azt állítják, hogy mi írtuk.', 'Semmiképpen ne engedjétek, hogy valaki becsapjon benneteket! Mert mielőtt az Úr Napja eljönne, még más dolgoknak is meg kell történniük. Előbb az Istentől való elfordulás ideje következik, és megjelenik a Bűn Embere, aki pusztulásra van ítélve.', 'Ő az, aki szembeszáll majd mindennel, és mindenkivel amit, vagy akit „Isten”-nek neveznek, és imádnak az emberek. Saját magát mindezek fölé akarja emelni, egészen addig, hogy a saját trónját Isten templomába helyezi, és azt mondja, hogy ő maga az Isten.', 'Nem emlékeztek, hányszor beszéltem erről, amikor nálatok voltam?', 'Azt is tudjátok, mi tartja vissza most még a Bűn Emberét, hogy csak akkor fog megjelenni, amikor annak eljön az ideje.', 'Igaz ugyan, hogy a törvénytelenség ereje titokban már működik, de valaki most még féken tartja. Amikor majd ezt félreteszik az útból, akkor fog megjelenni a Bűn Embere.', 'Őt azonban az Úr Jézus a leheletével meg fogja ölni, és megjelenésének ragyogó dicsőségével teljesen el fogja pusztítani.', 'A Bűn Emberének megjelenése a Sátán munkájának eredménye lesz. Ennek az embernek a működését nagy erők, hamis jelek és csodák fogják kísérni.', 'Mindenféle gonosz trükkel igyekszik becsapni azokat, akik a pusztulás felé haladnak, mert visszautasították az igazságot. Pedig, ha szerették volna, megmenekülhettek volna.', 'Mivel azonban nem az igazságot szerették, Isten megengedte, hogy a megtévesztés és hazugság ereje uralkodjon rajtuk, és hogy elhiggyék a hazugságot.', 'Mindez pedig azért történik, hogy akik nem hittek az igazságban, hanem a gonoszságban lelték örömüket, ítélet alá kerüljenek.', 'Értetek azonban, testvéreim, mindig hálát adunk Istennek, mert titeket szeret az Úr. Hálát adunk, mert benneteket Isten már kezdettől fogva arra választott ki, hogy megmeneküljetek. Igen, ezt a Szent Szellem által éritek el, aki szentté tesz benneteket, és az igazságban való hit által.', 'Mert Isten erre hívott el titeket az örömhír által, amit tőlünk hallottatok. Arra hívott, hogy ti is részesüljetek Urunk, Jézus Krisztus dicsőségében.', 'S mivel ez így van, kérlek, hogy minden tekintetben álljátok meg a helyeteket! Kitartóan ragaszkodjatok a tanításhoz, amit tőlünk élőszóban, vagy levélben kaptatok!', 'Azért imádkozunk, hogy Urunk, Jézus Krisztus és mennyei Édesapánk, az Isten bátorítsa szíveteket, és erősítsen meg benneteket minden jóra, amit csak mondotok, vagy tesztek. Hiszen Isten megmutatta, hogy szeret bennünket,', 'és irántunk való jóindulatából örökké tartó vigasztalást, bátorítást és biztos reményt adott nekünk.'], ['Végül pedig arra kérünk, testvérek, hogy imádkozzatok értünk! Imádkozzatok azért, hogy az Úr üzenete mindenhol gyorsan és akadálytalanul terjedjen és győzzön, ahogy nálatok is történt.', 'Imádkozzatok, hogy Isten szabadítson és védjen meg bennünket minden rossz és gonosz embertől! Mert sajnos, nem mindenki hisz Jézusban.', 'Az Úr azonban hűséges, megerősít és megvéd titeket a gonosztól!', 'Az Úrra való tekintettel bízunk bennetek, hogy megtartjátok mindazt, amit tanácsoltunk és parancsoltunk nektek, de nemcsak most, hanem a jövőben is.', 'Az Úr irányítsa szíveteket Isten szeretetére és Krisztus mellett való állhatatos kitartásra!', 'Most pedig az Úr Jézus Krisztus nevében parancsoljuk nektek, testvérek, hogy vonuljatok vissza, és maradjatok távol minden olyan hívő embertől, aki rendetlenül él, és nem akar dolgozni! Mert az ilyen ember nem aszerint a tanítás szerint él, amit tőlünk kaptatok!', 'Hiszen jól tudjátok, milyen példát mutattunk nektek. Amikor köztetek éltünk, soha nem lustálkodtunk.', 'Nem ettük ingyen senkinek a kenyerét, hanem mindig fizettünk érte. Éjjel-nappal keményen dolgoztunk, hogy ne nektek kelljen gondoskodnotok rólunk.', 'Pedig jogunk lett volna rá, de mi nem éltünk ezzel a jogunkkal, hanem saját munkánkkal tartottuk el magunkat. Ezzel akartunk példát mutatni nektek, hogy kövessetek bennünket.', 'Ezért is parancsoltuk nektek, amikor nálatok voltunk: „Aki nem akar dolgozni, ne is egyen!”', 'Mindezt azért mondjuk, mert hallottuk, hogy vannak közöttetek, akik rendetlenül élnek, és nem akarnak dolgozni. Sőt, ahelyett, hogy a saját dolgukat végeznék, beleavatkoznak mások dolgaiba.', 'Az ilyen embereknek megparancsoljuk, és sürgetjük őket az Úr Jézus Krisztus nevében, hogy ne másokkal foglalkozzanak, hanem maradjanak nyugton, dolgozzanak, és a maguk keresetéből éljenek!', 'Ti azonban, testvérek, ne fáradjatok bele, hogy tisztességesen dolgozzatok!', 'Ha valaki közületek nem akar engedelmeskedni annak, amit ebben a levélben írtunk, jegyezzétek meg azt az embert, és ne tartsatok vele kapcsolatot, hogy szégyellje el magát!', 'De azért ne tekintsétek ellenségnek, csak figyelmeztessétek, ahogyan testvéreinket szoktuk!', 'Maga a Békesség Ura adjon nektek mindig és minden körülmények között békességet! Az Úr legyen veletek!', 'Ezt a köszöntést én, Pál, írtam a saját kezemmel. Minden levelemet így szoktam befejezni, s ebből tudhatjátok, hogy valóban én küldöm. Így írok.', 'A mi Urunk, Jézus Krisztus kegyelme legyen veletek!']], '1Timothy': [['Pál, Jézus Krisztus apostola üdvözletét küldi. Én, Pál, azért lettem apostol, mert megmentő Istenünk és Krisztus Jézus, aki a mi reménységünk, így parancsolta.', 'A levél Timóteusnak szól, aki az én igazi fiam a hit által. Az Atya-Isten és Urunk, Krisztus Jézus adjon neked kegyelmet, könyörületet és békességet!', 'Amikor Macedóniába utaztam, kértelek, hogy maradj Efezusban. Most is erre kérlek, mert vannak ott bizonyos emberek, akik téves dolgokat tanítanak. Parancsold meg nekik, hogy ezt hagyják abba,', 'ne foglalkozzanak emberek által kitalált történetekkel és a családjuk bizonytalan eredetével. Ezek a dolgok csak arra jók, hogy vitatkozzanak rajtuk, és nem Isten munkáját viszik előre. Isten tervei ugyanis hit által valósulnak meg.', 'Azért parancsolom ezt, hogy a hívőkben felébredjen Isten szeretete, amelyhez tiszta szív, jó lelkiismeret és őszinte hit szükséges.', 'Néhányan azonban letértek erről az útról, és haszontalan dolgokról beszélnek.', 'Ezek az emberek másokat akarnak a Törvényre tanítani, de valójában maguk sem értik, amiről beszélnek. Sőt, még azt sem értik, amiről állítják, hogy abban egészen biztosak.', 'Tudjuk, hogy a Törvény jó, ha megfelelő módon élnek vele.', 'Azt is tudjuk, hogy a Törvény nem azok ellen készült, akik jót tesznek. Olyan emberek miatt adták, akik a Törvényt semmibe veszik, lázadók, Istent nem tisztelik, bűnösök, istentelenek, hitetlenek, apa-gyilkosok, anya-gyilkosok, gyilkosok,', 'paráznák, homoszexuálisok, rabszolgakereskedők, hazugok, hamisan tanúskodók. Szóval, olyan emberek miatt, akik ellenkeznek az egészséges tanítással.', 'Ez a tanítás pedig része a dicsőséges örömüzenetnek, amely áldott Istenünktől származik. Ezt az örömüzenetet Isten rám bízta.', 'Hálát adok Urunknak, Krisztus Jézusnak, aki engem megerősített, hogy megbízhatónak tartott, és rám bízta ezt a szolgálatot.', 'Igen, megbízott bennem, annak ellenére, hogy régebben gonosz dolgokat mondtam Jézusról, üldöztem Jézus tanítványait, és erőszakos voltam. Ennek ellenére Isten mégis könyörült rajtam, mert nem tudtam, hogy amit teszek, az rossz. Ugyanis, akkor még nem ismertem Jézust.', 'Urunk bőségesen öntötte rám kegyelmét, és megajándékozott azzal a hittel és szeretettel, amely Krisztus Jézusban található.', 'Amit most mondok, az igaz. Bárcsak mindenki felismerné és elfogadná: Krisztus Jézus azért jött a világra, hogy a bűnösöket megmentse! Ezek közül pedig én vagyok a legbűnösebb.', 'De Krisztus Jézus éppen azért könyörült meg rajtam, a legnagyobb bűnösön, hogy így mutassa meg mindenkinek, milyen határtalan a türelme. Azt akarta, hogy példa legyek azok számára, akik majd utánam fognak Jézusban hinni, és így eljutnak az örök életre.', 'Minden tisztelet és dicsőség az örökkévaló, halhatatlan és láthatatlan Királyé, az egyetlen Istené örökké. Ámen!', 'Timóteus fiam, kérlek, hogy azok szerint járj el, amiket neked parancsolok. Ez megegyezik azokkal a próféciákkal, amiket még régen kaptál. Használd azokat a próféciákat, mint fegyvereket, és harcold végig ezt a küzdelmet.', 'Közben pedig folyamatosan tartsd meg a hitet, és mindig azt tedd, amit helyesnek tartasz. Vannak, akik nem őrizték meg tisztán a lelkiismeretüket, ezért a hitük hajótörést szenvedett.', 'Ezek közül való Hümenaiosz és Alexandrosz is. Ezért átadtam őket a Sátánnak, így megtanulhatják, hogy többé ne mondjanak gonosz dolgokat Isten ellen.'], ['Mindenekelőtt arra kérlek benneteket, imádkozzatok minden emberért! Könyörögjetek Istenhez, kérjétek, hogy adja meg, amire szükségük van, és adjatok hálát érte, amikor megadja!', 'Imádkozzatok a császárokért és mindazokért, akik hatalmat kaptak, hogy nyugodt és békés életet élhessünk, teljes istenfélelemmel és tisztességgel.', 'Ez jó dolog, és tetszik Istennek, a mi Megmentőnknek.', 'Ő ugyanis azt akarja, hogy mindenki megmeneküljön, és megismerje az igazságot.', 'Csak egyetlen Isten van, és egyetlen híd Isten és az emberek között: az emberré lett Krisztus Jézus.', 'Igen, Jézus odaadta magát, hogy kifizesse a váltságdíjat minden emberért. A legalkalmasabb időben jött, és bebizonyította mindenkinek, hogy Isten valóban azt akarja, hogy minden ember megmeneküljön.', 'Ugyanebből a célból küldött engem is Isten, hogy ezt az örömhírt kihirdessem az embereknek. Ezért választott ki, hogy apostola legyek, hogy tanítsam a nem zsidó népeket a hitre és az igazságra. Ez a színtiszta igazság, nem hazudok!', 'Tehát azt akarom, hogy imádkozzanak a férfiak mindenhol! De amikor imádkoznak, és felemelik a kezüket, szentek legyenek, ne legyen a szívükben harag, vagy kételkedés.', 'Az asszonyok és lányok pedig szerényen és ne feltűnő módon öltözködjenek, tisztességes ruhákat viseljenek. Ne hordjanak különleges frizurát, aranyat, gyöngyöket, vagy drága ruhákat.', 'Inkább azzal díszítsék magukat, hogy Istennek tetsző dolgokat tesznek, mert ez illik azokhoz, akik azt mondják, hogy Istent imádják.', 'Viselkedjenek csendesen, de tanuljanak, meghallgatva a tanítást, és készségesen engedelmeskedjenek.', 'Azt viszont nem engedem, hogy a tanítás szolgálatát nők végezzék, vagy uralkodjanak a férfiakon, inkább viselkedjenek csendesen.', 'Miért mondom ezt? Mert Isten Ádámot teremtette először, és csak azután Évát.', 'Nem Ádámot csapta be a Kísértő, hanem az asszonyt, aki emiatt vétkezett.', 'Mégis megmenekül a gyermekei felnevelése közben. Igen, meg fognak menekülni, ha józanul kitartanak a hitben, a szeretetben, és az Istennek odaszánt életben.'], ['Igaz ez a mondás: „Ha valaki gyülekezeti vezető szeretne lenni, jó dolgot kíván.”', 'Ezeknek a vezetőknek azonban úgy kell élniük, hogy senki ne kritizálhassa őket jogosan! Az ilyen ember legyen hűséges a feleségéhez. Bölcs, fegyelmezett, tiszteletreméltó, vendégszerető és jó tanító legyen.', 'Nem lehet olyan ember, aki részeges, kötekedő, verekedő, vagy aki a pénzt szereti, hanem legyen szelíd és békés természetű!', 'Legyen igazi családfő: nevelje a gyermekeit engedelmességre, és szüleik iránti tiszteletre!', 'Hiszen, ha valaki a saját családját sem tudja kormányozni, hogyan lenne képes akkor az Isten gyülekezetére gondot viselni?', 'Ne legyen gyülekezeti vezető olyan, aki még csak nem régen kezdte el Jézust követni. Az ilyen ember ugyanis könnyen beképzelt és büszke lesz, és ugyanolyan ítélet alá kerül, mint a Sátán.', 'Fontos, hogy a gyülekezeti vezetőnek a nem-hívők között is jó híre legyen. Ha megfelel ezeknek a követelményeknek, akkor nem fogják kritizálni, és nem esik a Sátán csapdájába.', 'Hasonlóképpen a diakónusok olyan férfiak legyenek, akiknek tekintélyük van mások előtt. Ne legyenek kétszínűek, részegesek, ne akarjanak csalással meggazdagodni.', 'Kövessék a hitet, amit Isten megismertetett velünk, és mindig azt tegyék, amiről meg vannak győződve, hogy helyes.', 'Előbb ki kell próbálni őket, és csak akkor végezzék ezt a szolgálatot, ha megbízhatónak bizonyultak.', 'Hasonlóképpen, a nők esetében is követelmény, hogy mások szemében tiszteletreméltóak legyenek, ne beszéljenek gonosz módon senkiről, legyenek józan gondolkodásúak, és minden tekintetben megbízhatók.', 'A diakónusok is legyenek hűségesek a feleségükhöz, gyermekeiket és családjukat jól irányítsák.', 'Akik folyamatosan jól végzik diakónusi szolgálatukat, megbecsülést szereznek maguknak, és a Krisztus Jézusban való hitük megerősödik.', 'Mindezeket abban a reményben írom neked, Timóteus, hogy hamarosan eljutok hozzád.', 'Ha mégis késnék, ebből a levelemből megértheted, hogyan kell viselkedni Isten családjában. Ez a család pedig az Élő Isten gyülekezete, amely támasza és szilárd alapja az igazságnak.', 'Kétségtelenül nagy a titka az istenfélő életnek, amelyet Isten kijelentett nekünk: Jézus Krisztus emberi formában jelent meg közöttünk, a Szent Szellem bizonyította, hogy igaz volt, és látták őt az angyalok. Hirdették a népeknek, szerte a világon hittek benne, és felment dicsőségben a Mennybe.'], ['A Szent Szellem világosan mondja, hogy az utolsó időkben lesznek, akik letérnek a hit útjáról, megtévesztő gonosz szellemeket és azok tanításait követik.', 'Ezeket a hamis tanításokat olyan emberek terjesztik, akik képmutatók és hazugok, becsapják a többieket, érzéketlenek az igazság iránt, és nem tudnak különbséget tenni a jó és rossz között. Olyanok, mintha az értelmüket már tönkretették volna.', 'Ezek azt tanítják, hogy ne házasodjanak meg az emberek, és bizonyos ételeket ne egyenek. Pedig mindezt Isten teremtette. Ezért a hívők, akik megismerték az igazságot, hálaadással és nyugodtan megehetik ezeket.', 'Hiszen minden, amit Isten teremtett, az jó! Amit ő teremtett, azt nem kell visszautasítani, ha hálaadással esszük meg.', 'Minden, amit Isten teremtett, az szentté válik az Isten beszéde és a hívő ember imádsága által.', 'Ezekre tanítsd a testvéreket! Így leszel Krisztus Jézus jó szolgája, akin látszik, hogy a hit igazságain és a helyes tanításon nőtt fel. Te hűségesen követted ezt a jó tanítást.', 'Az emberek — főleg az öregasszonyok — mindenféle ostoba és közönséges történeteket mesélnek, amelyek nem egyeznek Isten igazságaival. Ezeket kerüld el és utasítsd el! Viszont azon igyekezz, hogy az istenfélelmben és Isten helyes módon való szolgálatában gyakorold magad!', 'Igaz, a testünk edzésének is van valami haszna, de sokkal hasznosabb az istenfélelem és az Isten helyes szolgálatának gyakorlása, mert ez mind a jelenlegi, mind a jövendő örök életben áldásokat eredményez.', 'Ez így igaz, fogadd el, amit mondok!', 'Hiszen azért dolgozunk és küzdünk teljes erőnkkel, mert az Élő Istenben reménykedünk és bízunk, aki minden embernek Megmentője. De különösképpen Megmentője azoknak, akik benne hisznek!', 'Parancsold meg, és tanítsd ezeket a dolgokat!', 'Igaz, hogy még fiatal vagy, de emiatt senki se becsüljön le téged! Éppen ellenkezőleg, te legyél a példa a testvéreknek! Mutasd meg nekik, hogyan éljenek. Légy példa a számukra abban, amit mondasz, ahogyan élsz, a benned élő isteni szeretettel, a hiteddel, és életed tisztaságával!', 'Addig is, míg megérkezem hozzád, olvass fel a többieknek az Írásokból, bátorítsd, biztasd és tanítsd őket!', 'Ne hanyagold el a benned levő szellemi ajándékot, hanem használd! Ezt az ajándékot prófétai üzenet által kaptad, amikor a gyülekezet idős vezetői rád tették a kezüket.', 'Ezekkel a dolgokkal foglalkozz minden erőddel! Ezekben élj, teljes odaszánással! Akkor majd mindenki látni fogja, hogyan fejlődsz ezekben.', 'Viselj gondot magadra, és figyelj arra, amit tanítasz! Légy kitartó ezekben! Ezzel magadat is megmented, és azokat is, akik rád hallgatnak.'], ['Idősebb férfival soha ne bánj, vagy beszélj gorombán! Még ha helyre kell igazítanod, akkor is úgy kérleld, mintha az édesapád lenne! A fiatalabb férfiakkal bánj úgy, mintha öcséddel vagy bátyáddal beszélnél!', 'Idősebb asszonnyal úgy bánj, mint édesanyáddal, a fiatalabbakkal, mint húgoddal vagy nővéreddel! De mindig tiszta szándék legyen benned!', 'Gondoskodj azokról az özvegyasszonyokról, akik teljesen egyedül élnek!', 'De ha egy özvegyasszonynak vannak gyermekei, vagy unokái, akkor elsősorban azoknak kell megtanulniuk, hogy gondoskodjanak a saját családtagjaikról. Így viszonozzák szüleiknek vagy nagyszüleiknek a gondoskodást!', 'Az az özvegyasszony, aki teljesen egyedül él, Istenben bízik, hogy gondot visel róla. Az ilyen özvegy éjjel-nappal kitartóan imádkozik, és könyörög Istenhez.', 'Az olyan özvegyasszony azonban, aki csak az élvezeteket hajszolja, már életében halottnak számít.', 'Parancsold meg a hívőknek, hogy ezek szerint éljenek, és viseljenek gondot a saját családjukra. Ne adjanak alkalmat senkinek, hogy vádolhassa őket.', 'Ha egy hívő mégsem gondoskodik a rokonairól, különösen pedig a saját családjáról, az az ember megtagadta a hitet, és rosszabb még a hitetlennél is.', 'Csak az olyan özvegyasszonyt lehet felírni az özvegyek listájára, aki legalább hatvan éves és hűséges volt a férjéhez,', 'akiről mindenki tudja, hogy mennyi jót tett: felnevelte gyermekeit, szívesen fogadta házában a vendégeket, szolgálta a testvéreket, a bajba jutott embereken segített, és mindig készen állt arra, hogy valami jót tegyen.', 'Hatvan évnél fiatalabb özvegyasszonyokat ne írj fel az özvegyek listájára. Mert amikor testi kívánságaik erősebbek lesznek, mint az a kívánságuk, hogy Krisztust szolgálják, újra férjhez akarnak menni.', 'Ezzel nem tartják meg korábbi ígéretüket, és ítélet alá kerülnek.', 'Ráadásul az ilyen fiatalabb özvegyasszonyok megszokják, hogy kerüljék a munkát, és házról-házra járjanak. De nemcsak munkakerülők lesznek, hanem pletykákat terjesztenek, beleavatkoznak mások ügyeibe, és olyan dolgokat mondanak, amit nem kellene.', 'Éppen ezért azt akarom, hogy a fiatalabb özvegyasszonyok inkább menjenek férjhez, neveljenek gyermekeket, viseljék gondját a saját családjuknak és a háztartásuknak! Így az ellenségünknek nem fognak semmi okot adni a vádolásra.', 'Azért mondom ezt, mert vannak olyan fiatalabb özvegyasszonyok, akik már le is tértek a jó útról, és a Sátánt követik.', 'Ha egy hívő asszony rokonai között vannak özvegyasszonyok, akkor ez a hívő asszony maga tartsa el őket. Ne a gyülekezetre nehezedjen ez a teher. Így csak a teljesen egyedül élő özvegyeket kell támogatnia a gyülekezetnek.', 'Azok az idősebb gyülekezeti vezetők, akik jól végzik a gyülekezetben a munkájukat, kétszeres anyagi támogatást és megbecsülést érdemelnek. Különösen azok, akik az Isten üzenetével és a tanítással foglalkoznak.', 'Miért? Mert az Írás azt mondja: „a cséplést végző ökörnek ne kösd be a száját, és engedd, hogy egyen is, miközben tapossa a gabonát!”, és: „a munkásnak add meg a maga fizetését!”', 'Ne hallgass arra, aki idősebb gyülekezeti vezetőt vádol, csak akkor, ha két, vagy három másik ember is bizonyítja, hogy igazat mond!', 'Akik folyamatosan vétkeznek, azoknak határozottan mondd meg, hogy amit tesznek, az rossz! De ezt az egész gyülekezet előtt kell megtenned. Így a többieket is figyelmezteted, hogy ne vétkezzenek.', 'Megparancsolom neked, Timóteus, hogy kövesd ezeket az utasításaimat! Úgy mondom ezt, mint aki tudom, hogy Isten, Krisztus Jézus és a kiválasztott angyalok előtt állok. Senkivel ne kivételezz!', 'Gondold meg jól, mielőtt kijelölsz valakit gyülekezeti vezetőnek, és ráteszed a kezed, hogy megerősítsd a kijelölését! Ne siess ezzel! Vigyázz, hogy téged ne terheljen a felelősség mások bűnei miatt! Őrizd meg tisztán magadat ettől!', 'Timóteus, te eddig kizárólag vizet ittál. Ezentúl igyál egy kevés bort is, mert jót fog tenni a gyomrodnak, és nem fogsz olyan gyakran gyengélkedni!', 'Vannak, akiknek a bűnei jól láthatók. Ezek a nyilvánvaló bűnök mutatják, hogy ezekre az emberekre ítélet vár. De vannak olyanok is, akiknek a bűnei csak később derülnek ki.', 'Hasonló a helyzet a jótettekkel is: vannak, amiket jól lehet látni. Mások jótettei nincsenek szem előtt — de ezek sem maradnak rejtve örökké!'], ['Akik rabszolgák, és keményen dolgozniuk kell, őszintén tiszteljék és becsüljék a gazdájukat, hogy Isten nevét és a mi tanításunkat senki ne szidja.', 'Vannak olyan hívő rabszolgák, akiknek a gazdájuk is hívő, tehát testvérek. Ez azonban nem jelenti azt, hogy gazdájuk kevesebb tiszteletet érdemel. Éppen ellenkezőleg, még jobban kell szolgálniuk a gazdájukat, hiszen szeretett hívő testvérüket szolgálják! Timóteus, tanítsd ezeket a testvéreknek, és biztasd őket, hogy eszerint éljenek!', 'Azonban vannak, kik másképpen tanítanak. Olyan dolgokat mondanak, amik nincsenek összhangban Urunk, Jézus Krisztus egészséges tanításával. Ezek a hamis tanítók nem fogadják el azt a tanítást, aminek az igazi istenfélelem és Isten helyes szolgálata az alapja.', 'Ezek a hamis tanítók nagyra tartják magukat, de semmihez sem értenek igazán. Valójában az a betegségük, hogy szeretnek vitatkozni, és bizonyos szavak miatt huzakodni. Ebből azonban csak irigység, veszekedés, egymás sértegetése és gonosz gyanúsítás származik.', 'Ezek az emberek állandóan viszálykodnak, megromlott a gondolkozásuk, és nem ismerik az igazságot. Úgy gondolják, Isten szolgálata arra való, hogy ezzel sok pénzt szerezzenek.', 'Természetesen, az istenfélelem és Isten helyes szolgálata valóban nagy haszonnal jár, de csak akkor, ha őszintén elégedett vagy azzal, amid van.', 'Gondold meg: amikor világra jöttünk, semmit sem hoztunk magunkkal. Világos, hogy el sem vihetünk semmit, amikor meghalunk.', 'Ha tehát van ennivalónk és ruhánk, elégedjünk meg vele!', 'Akik arra vágyakoznak, hogy meggazdagodjanak, csapdába kerülnek, és kísértések veszik körül őket. Ostoba vágyaikat követik, és maguknak ártanak vele. A vesztükbe rohannak, s végül elpusztulnak.', 'Pénzimádatukból sokféle baj és gonoszság származik. Ez a pénzimádat már le is térített egyes embereket a hit útjáról. Ráadásul ezzel rengeteg szenvedést okoznak saját maguknak.', 'Te azonban, Timóteus, Isten embere vagy! Tehát fuss el és maradj távol ezektől a dolgoktól! Teljes erővel azon igyekezz, hogy Isten kedve szerint élj, és őt szolgáld! Küzdj a hitért, az isteni szeretetért, a türelmes kitartásért, szelídségért — hogy ezek uralkodjanak benned!', 'Folytasd a küzdelmet a hit szép harcában! Ragadd meg, és ne engedd ki a kezedből az örök életet — hiszen Isten erre hívott el, amikor sok ember előtt megvallottad a Jézusban való hitedet.', 'Isten előtt, aki életet ad mindenkinek, és Krisztus Jézus előtt parancsolom neked ezeket. Krisztus Jézus az, aki ugyanerről a nagyszerű igazságról tanúskodott Poncius Pilátus előtt.', 'Tehát, azt parancsolom, hogy mindent annak megfelelően tegyél, ahogy mondtam neked! Kövesd ezeket az utasításokat hibátlanul és vétek nélkül egészen addig, amíg Urunk, Jézus Krisztus vissza nem jön!', 'Mert ő vissza fog jönni! Mikor? A legalkalmasabb időpontban! Áldott Istenünk fogja elküldeni Krisztust. Igen, ő az egyetlen uralkodó, a királyok Királya és az urak Ura!', 'Egyedül övé a halhatatlanság, aki az emberek számára megközelíthetetlen világosságban lakik, és akit ember még nem látott, és nem is láthat. Egyedül őt illeti a tisztelet, és övé az örök hatalom örökké! Ámen!', 'A gazdagoknak, akik a mostani világban sok vagyonra tettek szert, mondd meg, hogy ne hordják fenn az orrukat! Mondd meg, hogy ne olyan bizonytalan dolgokban bízzanak, mint a gazdagság! Inkább Istenben bízzanak, aki bőségesen megad mindent, amire szükségünk van, és ami örömünket szolgálja.', 'Parancsold meg nekik, hogy a jó tettekben legyenek gazdagok! Legyenek nagylelkű adakozók, szívesen osszák meg másokkal, amijük van!', 'Ha ezt teszik, kincset gyűjtenek maguknak a Mennyben. Ez lesz a jövőjük biztos alapja, és képessé teszi őket, hogy megragadják az igazi életet.', 'Timóteus, Isten sok dolgot bízott rád. Őrizd meg ezeket! Tartsd magad távol azoktól az emberektől, akik ostoba dolgokat beszélnek, amik nem Istentől valók! Kerüld el azokat, akik az igazság ellen érvelnek! Ezek azt mondják, hogy ők ismerik, mi az igazi „tudás”— amely azonban csak üres fecsegés.', 'Egyes emberek, akik azt állítják, hogy bennük megvan ez a „tudás”, már el is fordultak a hittől. Isten kegyelme legyen mindnyájatokkal!']], '2Timothy': [['Üdvözlet Páltól, Jézus Krisztus apostolától. Isten akarta, hogy apostol legyek, és nyilvánosan kihirdessem mindenkinek azt az életet, amelyet Isten megígért, és amely Jézus Krisztusban található.', 'Timóteusnak, szeretett fiamnak szól ez a levél. Az Atya-Isten és Urunk, Jézus Krisztus adjon neked kegyelmet, irgalmat és békességet.', 'Amikor imádkozom, éjjel és nappal, mindig érted is könyörgök, és hálát adok Istennek. Akárcsak őseim, én is tiszta lelkiismerettel szolgálom Istent.', 'Eszembe jut, hogyan sírtál, és már nagyon szeretnék újra találkozni veled! Hogy fogunk örülni, ha megint láthatjuk egymást!', 'Eszembe jut milyen igazi és őszinte hit lakik benned. Ugyanez a hit élt előbb nagyanyádban, Lóiszban, majd édesanyádban, Eunikében. Meg vagyok róla győződve, hogy benned is ugyanez az igazi hit lakik.', 'Éppen ezért, emlékeztetlek arra az ajándékra, amit Isten neked adott. Tudom, hogy ez benned él, mert én tettem rád a kezemet — így kaptad meg. Tehát, azt akarom, hogy használd is ezt az ajándékot: eközben fog megerősödni, és egyre jobban működni benned, mint ahogy a kis lángocskából nagy tűz lesz.', 'Hiszen a Szent Szellem, akit Isten adott nekünk, nem a gyávaság szelleme, hanem az erőnek, isteni szeretnek, kiegyensúlyozottságnak és fegyelmezettségnek Szelleme.', 'Tehát ne legyél gyáva, hanem bátran beszélj az embereknek Urunkról! Ne szégyellj engem se, aki az Úrért vagyok fogságban! Vállald velem együtt a szenvedést az örömhírért! Isten megadja hozzá az erőt,', 'hisz ő az, aki megmentett, és elhívott, hogy szent népévé tegyen bennünket. De nem azért, mintha bármivel kiérdemeltük volna. Egyáltalán nem! Azért tette, mert így látta helyesnek, és mert kegyelme erre indította. Hiszen Isten már a világ kezdete előtt elhatározta, hogy Jézus Krisztus által megkegyelmez nekünk.', 'Ez a kegyelem eddig nem mutatkozott meg láthatóan. Most azonban, amikor Megváltónk, Jézus Krisztus eljött, már mindenki láthatja, hiszen ő még a halált is legyőzte! Az örömhír által pedig megmutatta az örök és elpusztíthatatlan életre vezető utat.', 'Ennek az örömhírnek a kihirdetésére választott ki engem Isten. Ő tett apostollá és tanítóvá.', 'Emiatt kell most elszenvednem a fogságot, de nem szégyellem, mert ismerem őt (Jézust), akiben hiszek. Meg vagyok győződve, hogy meg tudja őrizni azt a kincset, amit rám bízott, amíg elérkezik az a Nap.', 'Soha ne téveszd szem elől azt az egészséges tanítást, amit tőlem hallottál! Ragaszkodj hozzá, ezt tanítsd, és ezt kövesd, azzal a hittel és szeretettel, amelynek a Krisztus Jézus a forrása.', 'A bennünk élő Szent Szellem segítségével őrizd meg ezt a drága kincset, amit Isten rád bízott!', 'Amint te is tudod, az Ázsia tartományaiból valók mind elfordultak tőlem, még Fügelosz és Hermogenész is.', 'Az Úr könyörüljön meg Onéziforosz családján, mert ő sokszor meglátogatott és felüdített engem! Soha nem szégyellte, hogy börtönben vagyok.', 'Sőt, amikor Rómába jött, addig keresett, amíg meg nem talált.', 'Az Úr könyörüljön rajta, amikor az a Nap elérkezik! Te is jól tudod, hogy Onéziforosz milyen sokféle módon segített nekem, amikor Efezusban voltam.'], ['Timóteus, te olyan vagy, mintha a saját fiam lennél! Erősödj meg a kegyelemben, amit élvezünk, mivel Krisztus Jézushoz tartozunk.', 'Másokkal együtt te is hallottad a tanításaimat. Te is ugyanezt tanítsd! Add át, és bízd rá ezeket az igazságokat olyanokra, akik hűségesek, és akikben megbízol! De olyanok legyenek, akik majd másokat is meg tudnak ezekre tanítani!', 'Vállald velem együtt a közös szenvedéseket és nehézségeket, mint Krisztus Jézus jó katonája.', 'Aki katonai szolgálatot teljesít, nem foglalkozik az élet közönséges dolgaival. Csak azon igyekszik, hogy a parancsnoka meg legyen vele elégedve!', 'Aki atlétikai versenyen indul, be kell tartsa a szabályokat, különben nem kaphatja meg a győztesnek járó aranyérmet!', 'A földjén keményen dolgozó gazda kell hogy elsőként kapjon a föld terméséből!', 'Gondolkozz el ezeken a dolgokon! Az Úr segít majd megérteni, mit akarok mondani ezekkel.', 'Soha ne felejtsd el egy pillanatra sem, hogy Jézus Krisztus, aki Dávid király családjából származik, feltámadt a halálból! Az én örömhírem Jézus Krisztusról szól!', 'Ezt az örömhírt mondom mindenkinek, és emiatt kell szenvednem: láncra vertek, mint egy bűnözőt. Isten beszéde azonban nincs megbilincselve!', 'De mindent szívesen elviselek Isten kiválasztottainak kedvéért, hogy Jézus Krisztus által megmeneküljenek, és részesüljenek az örökkévaló dicsőségben.', 'Bizony, igaz tanítás ez: Ha Vele (Jézussal) együtt meghaltunk, Vele együtt fogunk élni is.', 'Ha türelmesen kitartunk, Vele együtt fogunk uralkodni. De ha megtagadjuk őt, Akkor ő is megtagad bennünket.', 'Ha hűtlenek vagyunk, Ő még akkor is hű marad, Mert magát nem tagadhatja meg.', 'Emlékeztesd az embereidet ezekre! Figyelmeztesd őket Isten jelenlétében, hogy ne vitatkozzanak bizonyos szavakon, mert ennek semmi értelme! Sőt, az ilyen vitatkozás kárt okoz azokban, akik hallgatják!', 'Tegyél meg mindent, hogy Isten tetszését elnyerjed! Legyél Istennek olyan szolgája, akinek nem kell szégyenkeznie Ura előtt semmiért, és aki helyesen tanítja és alkalmazza Isten igazságait!', 'Kerüld el az értelmetlen vitatkozásokat, mert ezek csak eltávolítják az embereket Istentől.', 'Az ilyen beszédek úgy terjednek, mint a veszélyes fertőzés a testben. Hümenaiosz és Filétosz is azok közé tartoznak, akik ilyen dolgokat mondanak.', 'Hiszen azt tanítják, hogy a halottak feltámadása már meg is történt, s ezzel lerombolják egyesekben a hitet. Bizony, ezzel a tévedéssel nagyot hibáztak!', 'Isten azonban olyan erős alapot épített, amit senki sem tud lerombolni. Erre ez a két dolog van felírva: „Az Úr jól tudja, ki tartozik hozzá!” és „Aki azt mondja magáról, hogy az Úrhoz tartozik, az távolodjon el minden hamisságtól és gonoszságtól!”', 'Egy nagy házban nemcsak aranyból és ezüstből, hanem fából és cserépből készült edények is vannak. Egyiket különleges és ünnepi alkalmakon használják, a másikat meg piszkos munkára.', 'Így tehát, ha valaki megtisztítja magát minden hamisságtól és gonoszságtól, akkor olyan edény lesz belőle, akit dicsőséges feladatokra fognak használni. Igen, akkor az az ember szent lesz, hasznos eszköz a Mester kezében, és minden jó munkára alkalmas.', 'Fuss el a fiatal kor kívánságai elől, és maradj távol tőlük! Viszont teljes erővel törekedj arra, hogy Isten tetszése szerint élj! Törekedj a hitre, isteni szeretetre és békességre! Fuss ezek után, mindazokkal együtt, akik tiszta szívvel bíznak az Úrban!', 'Kerüld el az ostoba és értelmetlen vitatkozásokat! Ezekből csak veszekedés lesz, te is jól tudod.', 'Az Úr szolgája pedig ne veszekedjen senkivel! Legyen kedves és türelmes mindenkihez, és gyakorlott a tanításban!', 'Szelíden és udvariasan igazítsa helyre azokat, akik ellenkeznek vele! Abban a reményben foglalkozzon velük, hogy Isten talán mégis megváltoztatja ezeknek az ellenkezőknek a szívét és gondolkodását, és akkor felismerik az igazságot.', 'A Sátán ezeket csapdába ejtette, hogy azt tegyék, amit ő akar. De még ezek az emberek is észhez térhetnek, és kimenekülhetnek a csapdából.'], ['Értsd meg, hogy az utolsó időkben nehéz lesz helytállni.', 'Mert az emberek önzők lesznek, pénzimádók, dicsekvők és büszkék, gonosz dolgokat fognak mondani másokról, szüleiknek nem engedelmeskednek; hálátlanok lesznek és gonoszok.', 'Hiányozni fog belőlük a mások iránti szeretet, nem akarnak megbocsátani, szívesen mondanak rosszat másokról, önuralom nélküliek és vadak lesznek, gyűlölik a jót.', 'Elárulják a barátaikat, gondolkodás nélkül vakmerően cselekszenek, büszkék lesznek, és nem Istent szeretik, hanem inkább az élvezeteket hajszolják.', 'Eközben megtartják ugyan a vallásosság külső látszatát, de a valódi istenfélelem erejét elutasítják. Maradj távol az ilyen emberektől, Timóteus!', 'Közülük valók, akik ravaszul behálóznak és elcsábítanak olyan asszonyokat, akik gyenge akaratúak. Ezek az asszonyok tele vannak bűnökkel, és mindenféle kívánságok vonzzák őket,', 'mindig igyekeznek új tanításokat hallani, de sohasem tudják az igazságot valóban megismerni.', 'Emlékezz Jannészra és Jambrészra, akik Mózes ellenfelei voltak! Ugyanígy van ezekkel a zavaros gondolkodású emberekkel is, akiknek hite nem állta ki a próbát: ellenkeznek az igazsággal.', 'De ők is kudarcot fognak vallani, mint Jannész és Jambrész: mindenki látni fogja, hogy milyen ostobák.', 'Timóteus, te ismersz engem. Ismered és szorgalmasan követted tanításaimat. Közelről láttad, hogyan élek. Tudod, mi az életcélom, megismerted a hitemet, türelmemet, kitartásomat és a bennem lévő isteni szeretetet.', 'Tudod, hogyan üldöztek és mit kellett elszenvednem. Tudod, mi történt velem Antiókhiában, Ikóniumban és Lisztrában. Micsoda üldözéseket éltem át! De az Úr mindegyikből kiszabadított!', 'Bizony, akik Isten akarata szerint akarnak élni Krisztus Jézusban, azokat mind üldözni fogják!', 'A gonoszok és csalók egyre mélyebbre süllyednek a gonoszságban. Miközben másokat becsapnak, saját magukat is becsapják.', 'Te azonban, Timóteus, tarts ki amellett, amit tanultál, és amiről meggyőződtél, hogy igaz! Hiszen jól ismered azokat, akik ezekre az igazságokra tanítottak téged.', 'Már gyermekkorod óta ismered a szent Írásokat is, amelyek bölccsé tehetnek. Ez a bölcsesség pedig megmenthet téged a Krisztus Jézusban való hit által.', 'Az egész Írás Istentől származik, és hatékonyan használható a tanításra. Alkalmas arra, hogy meggyőzően rávilágítson a bűneinkre, helyreigazítson bennünket, és megmutassa, hogyan éljünk Isten útja szerint.', 'Mindez azt a célt szolgálja, hogy az Isten embere felkészüljön, és minden tekintetben alkalmas legyen mindenféle jó munkára.'], ['Timóteus, ezt a parancsot úgy adom neked, mintha Isten és Krisztus Jézus előtt állnánk. Mert Krisztus Jézus vissza fog jönni a Földre, ítélni fog élők és halottak felett, és uralkodni fog, mint király.', 'Isten üzenetét hirdesd az embereknek! Végezd ezt a munkát akkor is, mikor kedvező, és akkor is, mikor kedvezőtlen a helyzet! Győzd meg, igazítsd helyre, bátorítsd, figyelmeztesd és tanítsd őket, és mindezt nagy türelemmel!', 'Azért írom ezt, mert eljön majd az idő, amikor az emberek hallani sem akarják többé az egészséges tanítást. Inkább olyan tanítókat keresnek maguknak, akik azt fogják mondani, amit az emberek hallani szeretnének.', 'Akkor az emberek elfordulnak az igazságtól, és inkább a kitalált, misztikus történetek érdeklik őket.', 'Te azonban őrizd meg a józanságodat, és bármilyen nehézséggel kell szembenézned, viseld el! Kitartóan végezd azt a szolgálatot, amit Isten rád bízott, hirdesd ki és mondd el az embereknek mindenhol az örömhírt!', 'Ami engem illet, életem a befejezéséhez közeledik, és hamarosan elköltözöm innen. Életem az Isten oltárára kerül, mint ahogy az italáldozatot kiöntik.', 'Végigküzdöttem a szép harcot, végigfutottam a versenypályán, a hitet mindvégig megőriztem.', 'Vár a koronám, a győztesnek járó jutalom. Ezt azok kapják, akik Isten tetszésére éltek a földön. Maga az Úr, az Igazságos Bíró fogja átnyújtani nekem azon a Napon. De nemcsak nekem, hanem mindazoknak, akik szeretettel és vágyakozva várják őt vissza.', 'Siess! Amilyen gyorsan csak tudsz, gyere hozzám!', 'Démász ugyanis elhagyott engem, mert jobban szerette ezt a mostani világot, és Thesszalonikába ment. Kreszcensz Galáciába utazott, Titusz pedig Dalmáciába.', 'Egyedül Lukács maradt mellettem. Amikor eljössz, hozd magaddal Márkot, mert hasznos lenne a segítsége!', 'Tükhikoszt elküldtem Efezusba.', 'A kabátomat Karposz házában felejtettem, Troászban. Kérlek, hozd magaddal azt is, amikor jössz, meg a könyveimet is. Különösen a pergamentekercsekre van szükségem!', 'Alexander, az ötvös mester sok bajt okozott nekem. Az Úr majd megbünteti a tettei szerint.', 'Figyelj oda erre az emberre, és kerüld el, mert nagyon erősen ellenkezett azzal, amit tanítottunk!', 'Amikor sor került az első bírósági tárgyalásomra, senki nem támogatott, hanem mindenki magamra hagyott. Isten bocsásson meg nekik!', 'De az Úr nem hagyott el, hanem mellém állt, és megerősített, hogy az igazság üzenetét a nem zsidó embereknek elmondhassam. Mert Isten azt akarja, hogy a nem zsidók is mindannyian hallják az örömhírt. Azután megmenekültem az oroszlán fogai közül.', 'De az Úr meg fog védeni engem minden más gonosztól is, és biztos kézzel elvezet Mennyei Királyságába. Dicsőség neki örökkön-örökké! Ámen.', 'Add át köszöntésemet Priszkának és Akvilának, meg Onéziforosz családjának!', 'Erasztosz Korinthusban maradt. Trofimoszt Milétoszban hagytam, mert beteg volt.', 'Siess, próbálj meg ideérni még a tél előtt! Köszöntését küldi Eubulosz, Pudensz, Linosz, Klaudia és az összes többi testvér is.', 'Az Úr legyen szellemeddel, és kegyelme mindnyájatokkal!']], 'Titus': [['Üdvözlet Páltól, aki Isten szolgája és Jézus Krisztus apostola. Isten engem azért küldött el, hogy választott népének hitét erősítsem, és segítsek nekik, hogy igazán megismerjék az igazságot, amely az Isten szolgálatára vezet.', 'Ez a hit és ez a megismerés abból a reménységből származik, hogy örök életünk lesz. Ezt az örök életet Isten már az idők kezdete előtt megígérte nekünk, és ő nem hazudik.', 'A legalkalmasabb időben mindenkivel megismertette ezt az örök életet, üzenetének kihirdetésén keresztül. Megmentő Istenünk rám bízta, hogy üzenetét mindenkinek mondjam el. Igen, nekem Isten parancsolta, hogy ezt a munkát végezzem.', 'Titusznak szól ez a levél, aki olyan, mintha a fiam lenne, mivel mindkettőnkben ugyanaz a hit él. Isten, a mi Atyánk és Krisztus Jézus, a Megmentőnk adjon neked kegyelmet és békességet!', 'Azért hagytalak téged egy időre még Kréta szigetén, hogy fejezd be azokat a dolgokat, amik elintézetlenül maradtak, és jelölj ki minden városban idős gyülekezeti vezetőket, ahogyan meghagytam neked.', 'Gyülekezeti vezetőknek olyan emberek alkalmasak, akiket nem lehet jogosan vádolni semmilyen bűnnel, akik hűségesek a feleségükhöz, akiknek a gyermekei engedelmesek, hisznek Jézusban és rendes életet élnek.', 'Mert a gyülekezeti vezető Isten népére visel gondot, ezért szükséges, hogy kifogástalan életet éljen, és ne lehessen jogosan vádolni. Szükséges, hogy ne legyen önfejű, vagy beképzelt, ne legyen hirtelen haragú, vagy részeges, se kötekedő, verekedő, vagy olyan ember, aki mások kárára próbál meggazdagodni.', 'Legyen vendégszerető, a jóra hajlandó, szélsőségektől mentes, józan gondolkodású és igazságos. Isten tetszésére éljen és uralkodjon önmagán.', 'Ragaszkodjon azokhoz az igazságokhoz, amiket tanítunk, és éljen azok szerint. Legyen képes rá, hogy az embereket az egészséges tanítással bátorítsa, az ellenkezőket pedig meggyőzze.', 'Ez azért is fontos, mert sok az engedetlen és lázadó természetű ember, akik haszontalan dolgokról beszélnek, és másokat rossz útra vezetnek. Főként azokra gondolok, akik a zsidók közül jöttek.', 'A gyülekezeti vezetőnek képesnek kell lennie arra, hogy az ilyeneket meg tudja győzni, és el tudja hallgattatni. Ezek az engedetlenek egész családokat tönkretesznek azzal, hogy hamis dolgokat tanítanak, amiket nem lenne szabad. Mindezt azért teszik, hogy ilyen aljas módon szerezzenek pénzt.', 'Az egyik krétai próféta ezt mondta: „A krétaiak folyton hazudnak, gonosz vadállatok, lusta népség, mindig csak a hasukkal törődnek.”', 'Ez a mondás igaz. Éppen ezért, szigorúan figyelmeztesd őket, hogy kövessék az egészséges tanítást!', 'Mondd meg nekik, hogy ne foglalkozzanak többé kitalált zsidó történetekkel, se ne kövessék azokat, amiket az igazságnak hátat fordító emberek találtak ki.', 'A tiszta embernek minden tiszta. Annak azonban, aki hitetlen, és bűnök nyomják a lelkét, semmi sem tiszta, mivel a gondolkodásmódja megromlott, és már nem tudja megkülönböztetni a jót a rossztól.', 'Az ilyenek azt állítják, hogy ismerik Istent, de amit tesznek, az ennek éppen az ellenkezőjét bizonyítja. Ezek az emberek utálatosak, engedetlenek, és már képtelenek bármiféle jóra.'], ['Te azonban, Titusz, tanítsd meg az embereknek, mit kell tenniük, hogy az egészséges tanítást kövessék.', 'Az idősebb férfiakat arra tanítsd, hogy józanok és mértéktartók, tiszteletre méltóak és bölcsek, hogy kövessék az egészséges tanítást, legyenek szeretetteljesek és türelmesek!', 'Hasonlóképpen, tanítsd az idősebb asszonyokat, hogy tiszteletre méltóan viselkedjenek, ahogy ez Isten népéhez illik. Tanítsd őket, hogy ne mondjanak senkiről rosszat, és ne legyenek részegesek! Inkább másokat is tanítsanak a jóra.', 'Arra neveljék a fiatal asszonyokat, hogy szeressék a férjüket és gyermekeiket,', 'legyenek megfontoltak, tiszták, otthonukat tartsák szép rendben, legyenek kedvesek, és engedelmeskedjenek a férjüknek, hogy ne hozzanak szégyent arra a tanításra, amit Istentől kaptunk.', 'Hasonlóképpen, a fiatalabb férfiakat is biztasd, hogy legyenek mértékletesek és bölcsek!', 'Úgy élj, hogy légy a fiatalok példaképe! Amikor tanítasz, mutass példát nekik a tisztaságra, becsületességre és tisztességre!', 'Minden, amit mondasz, legyen egészséges és igaz, hogy senki se kritizálhasson érte! Így még az sem mondhat semmi rosszat rólad, aki ellenkezik veled: kénytelen lesz elhallgatni.', 'A rabszolgákat arra tanítsd, hogy mindenben engedelmeskedjenek a gazdájuknak, és igyekezzenek a kedvükben járni. Ne beszéljenek vissza a gazdájuknak,', 'ne lopjanak tőlük, legyenek hűségesek és teljesen megbízhatók! Mert ha így szolgálnak, akkor a mi megmentő Istenünk tanítását mások számára is vonzóvá teszik.', 'Mert Isten megmentő kegyelme már eljött és látható lett minden ember számára.', 'Ez a kegyelem arra nevel bennünket, hogy forduljunk el az istentelenségtől és a gonosz kívánságoktól, és hogy mértékletesen, bölcsen, igazságosan és istenfélelemmel éljünk ebben a jelenlegi világban.', 'Így várjuk azt a napot, amikor megláthatjuk a mi nagy Istenünknek és Megmentőnknek, Jézus Krisztusnak dicsőségét. Ő a mi áldott reménységünk, aki dicsőségesen fog visszajönni.', 'Önmagát adta oda értünk, hogy megszabadítson minden gonoszságtól, és megtisztítson bennünket, hogy egyedül az ő népe legyünk: olyan nép, amely mindig arra igyekszik, hogy helyesen cselekedjen.', 'Ezeket tanítsd az embereknek, bátorítsd, figyelmeztesd és igazítsd helyre őket — mindezt teljes határozottsággal, és úgy, hogy senki ne tudja figyelmen kívül hagyni, amit mondasz.'], ['Figyelmeztesd az embereket, hogy ne felejtsék el ezeket: rendeljék alá magukat azoknak, akik hatalmat kaptak és uralkodnak felettük, és engedelmeskedjenek nekik! Legyenek hajlandók mindig jót tenni!', 'Ne mondjanak rosszat senkiről, éljenek békességben mindenkivel, legyenek udvariasak! Viselkedjenek mindenkivel kedvesen és szelíden!', 'Azért mondom ezt, mert régen mi is ostobák és engedetlenek voltunk, és rossz úton jártunk. Különböző szenvedélyek és élvezetek rabjai voltunk. Gonoszságban és irigységben éltünk. Az emberek gyűlöltek bennünket, és mi is gyűlöltük őket.', 'De amikor Isten megmentő kegyelme eljött és látható lett minden ember számára,', 'akkor minket is megmentett. De nem azért, amit mi tettünk, hogy Isten számára elfogadhatók legyünk, hanem mert megkönyörült rajtunk. Megmentett bennünket az újjászületés „fürdője” által, és megújított a Szent Szellem által.', 'Isten bőségesen ránk árasztotta a Szent Szellemet Jézus Krisztuson keresztül, aki a mi Megmentőnk.', 'Isten most már a kegyelmén keresztül néz ránk, és ezért elfogadhatók vagyunk a számára. Azért adta a Szent Szellemet, aki bennünk él, hogy örökösei lehessünk. Ez felel meg annak a reménységnek, hogy örök életet ad nekünk.', 'Igen, ez a tanítás mind igaz! Azt akarom, hogy erősítsd meg a testvéreket, hogy ezekben a dolgokban mindnyájan egészen biztosak legyenek! Igyekezzenek a jó és hasznos dolgokban elöl járni! Ezek a dolgok jók, és hasznára válnak mindenkinek.', 'Kerüld el a származással kapcsolatos ostoba vitatkozásokat és a Mózes Törvénye körüli veszekedéseket! Ezek értelmetlen és haszontalan dolgok.', 'Ha valaki vitatkozásokat és viszálykodást okoz, akkor figyelmeztesd! Ha mégis folytatja, újból figyelmeztesd. De ha akkor sem hagyja abba, akkor ne állj vele szóba többé!', 'Hiszen te is jól tudod, hogy az ilyen ember letért a helyes útról, eltévesztette a célt, és magában hordja az ítéletét.', 'Amikor Artemászt vagy Tükhikoszt elküldöm hozzád, igyekezz hozzám jönni Nikopoliszba, mert úgy határoztam, hogy ott töltöm a telet!', 'Zénászt, a törvénytudót és Apollóst segítsd, és lásd el mindennel, amire csak szükségük van az utazás során! Gondoskodj róla, hogy semmi ne hiányozzon nekik!', 'A mi embereinknek is meg kell tanulniuk, hogy igyekezzenek jót tenni, és segítsenek, ha másoknak szüksége van rá. Így lesznek hasznosak.', 'Köszöntésüket küldik mindazok, akik itt vannak velem. Te is add át köszöntésünket mindenkinek, akik szeretnek bennünket, és ugyanabban az igaz hitben élnek! Isten kegyelme legyen mindnyájatokkal!']], 'Philemon': [['Pál, Jézus Krisztus foglya és Timóteus testvér üdvözletét küldi Filemonnak, kedves barátunknak és munkatársunknak.', 'Üdvözöljük Appiát, nővérünket, Arkhipposzt, a harcostársunkat, és az egész gyülekezetet, amely Filemon házában szokott összejönni.', 'Isten, a mi Atyánk, és az Úr Jézus Krisztus adjon nektek kegyelmet és békességet!', 'Mindig hálát adok Istenemnek, amikor érted imádkozom, Filemon.', 'Mert hallom, hogy milyen hűséges vagy az Úr Jézushoz, és mennyire szereted azokat, akik Istenhez tartoznak.', 'Azért imádkozom, hogy a benned élő hit közössége vezessen el téged azoknak a jó dolgoknak a teljes felismerésére, amiket Krisztusért megtehetünk.', 'Testvérem, sokszor megmutattad, hogy isteni szeretettel szereted a testvéreket, és ezzel felvidítottad őket. De még engem is megvigasztaltál, és nagy örömet szereztél.', 'Filemon, valamit meg kellene tenned. Igaz, meg is parancsolhatnám ezt neked, hiszen lenne rá hatalmam.', 'Mégis, inkább kérlek téged. Én kérlek, Pál, aki már megöregedett, és aki most Krisztus Jézusért vagyok fogságban.', 'Onézimoszért szeretnélek megkérni valamire, aki olyan, mintha a fiam lenne, és aki itt a fogságban lett a fiam.', 'Régebben ő haszontalan szolgád volt, de most már neked is, nekem is hasznos lett.', 'Most visszaküldöm Onézimoszt hozzád, és vele a szívemet is.', 'Szerettem volna magam mellett tartani, amíg fogságban vagyok az örömhírért. Ha itt maradt volna, helyetted is segített volna nekem.', 'De beleegyezésed nélkül nem akartam semmit tenni, hogy ne kényszerből tegyél jót, hanem saját elhatározásodból.', 'Onézimosz talán azért hagyott el téged rövid időre, hogy azután örökre visszakapd.', 'De most már nem úgy, mint rabszolgát, hanem annál jóval többet: kedves testvéredet! Nagyon megszerettem őt, de te még jobban fogod szeretni. Nemcsak úgy, mint akármelyik embert, hanem mint az Úrban testvéredet.', 'Ha tehát igazán barátodnak tartasz, akkor úgy fogadd vissza Onézimoszt, mintha engem fogadnál.', 'Ha bármivel megkárosított téged, vagy tartozna neked, én megfizetem helyette.', 'Én, Pál, saját kezemmel írom ezt: mindent visszafizetek, amivel Onézimosz tartozik neked, Filemon. Igaz, te magad is tartozol nekem: az életeddel — de ezt nem is kell mondanom.', 'Testvérem, kérlek, tedd meg nekem ezt a szívességet az Úrért! Vidámíts fel engem Krisztusban!', 'Úgy írom ezt a levelet, hogy biztos vagyok benne, megteszed, amire kérlek, sőt, még annál is többet.', 'Egyúttal kérlek, készíts elő egy szobát nekem a házadban! Remélem, hogy Isten válaszolni fog az imádságaitokra, és hamarosan meglátogatlak benneteket.', 'Köszöntését küldi Epafrász, aki velem együtt raboskodik Jézus Krisztusért.', 'Munkatársaim: Márk, Arisztarkhosz, Démász és Lukács is köszöntenek.', 'Az Úr Jézus Krisztus kegyelme legyen a szellemetekkel!']], 'Hebrews': [['Régen a próféták által beszélt Isten őseinkkel. Sokszor és sokféleképpen szólt hozzájuk.', 'De most, ezekben az utolsó napokban a saját Fián keresztül beszélt velünk. A Fia által teremtette Isten a világot, és mindent neki adott örökségül.', 'A Fiú az Isten dicsőségének kisugárzása, és benne mutatkozik meg igazán, hogy Isten kicsoda és milyen. Hatalmas szavával a Fiú tartja össze és irányítja az egész Világmindenséget. Ő az, aki az embereket megtisztította bűneiktől, azután a Felséges Isten jobb oldalára ült a Mennyben.', 'Isten a Fiának sokkal nagyobb rangot és hatalmat adott, mint az angyaloknak. Ezért a Fiú maga is sokkal hatalmasabb az angyaloknál.', 'Mert Isten soha egyetlen angyalnak sem mondott ilyet: „Te az én fiam vagy, ma lettem az Édesapád”, Zsolt 2:7 vagy ezt: „Apja leszek neki, Ő meg a fiam lesz.” 2Sám 7:14', 'Viszont, amikor Isten elsőszülött Fiát behozza ebbe a világba, így szól róla: „Imádva boruljanak a Fiú elé Isten összes angyalai!” 5Móz 32:43', 'Az angyalokról ezt mondja Isten: „Angyalait szelekké teszi, szolgáit pedig tűz lángjaivá.” Zsolt 104:4', 'De a Fiúról így beszél: „Trónod, ó Isten, örökre megmarad, igazságos ítéletek által uralkodsz királyságod fölött.', 'Te mindig az igazságot szeretted, és gyűlölted a gonoszt, ezért öntötte Isten az öröm olaját a te fejedre, inkább, mint a társaidra.” Zsolt 45:7-8', 'Ezt is a Fiúról mondja Isten: „Kezdetben te alapoztad meg a Földet, Uram, és a Menny is kezed munkája.', 'Azok el fognak tűnni, de te örökre megmaradsz. Azok elhasználódnak, ahogy a ruhák elkopnak,', 'és összehajtod őket, mint egy köpenyt. Újakra fogod őket cserélni, mint az elkopott ruhákat, de te mindig ugyanaz maradsz, és életed évei soha nem érnek véget.” Zsolt 102:26-28', 'Isten soha nem mondta ezt egyik angyalnak sem: „Ülj mellém, a jobb oldalamra, amíg ellenségeidet lábad (uralmad) alá vetem!” Zsolt 110:1', 'Az angyalok mindannyian szellemek, akik Istent szolgálják. Isten küldi őket, hogy segítsenek azoknak az embereknek, akik megmenekülnek.'], ['Ha pedig ez így van, még gondosabban kell követnünk azokat az igazságokat, amelyekre megtanítottak bennünket.', 'Vigyázzunk, hogy senki el ne térítsen ezektől! Amit Isten az angyalokon keresztül mondott (a Törvény), az érvényesnek és igaznak bizonyult. Ezért amikor Izrael népe nem engedelmeskedett a Törvénynek, és ellene szólt, vagy tett valamit, megkapta méltó büntetését.', 'De Isten megmentő kegyelme, amit nekünk felkínált, még sokkal hatalmasabb! Ezért még kevésbé kerülhetjük el a büntetést, ha nem törődünk vele! Hiszen maga az Úr (Jézus) beszélt az embereknek először Isten megmentő kegyelméről! Akik pedig személyesen hallották őt beszélni, bizonyítják, hogy mindez igaz.', 'De maga Isten is bizonyította, hogy ez az üzenet igaz: jelekkel, csodákkal, sokféle természetfeletti jelenséggel és a Szent Szellem ajándékaival. Ezeket az ajándékokat Isten úgy osztja szét az emberek között, ahogy akarja.', 'Isten nem angyalokat választott ki arra, hogy a következő világkorszakban uralkodjanak. Erről a következő korszakról beszélünk most.', 'Az Írásban ez található: „Micsoda az ember, hogy törődsz vele, Istenem, vagy az ember fia, hogy gondolsz rá?', 'Rövid időre alacsonyabb rangúvá tetted az angyaloknál, Istenem, te koronáztad meg őt dicsőséggel, méltósággal,', 'és mindent uralma alá helyeztél.” Zsolt 8:4-6 Amikor Isten mindent Jézus Krisztus uralma alá helyezett, nem hagyott ki semmit. Igaz, most még nem látjuk, hogy minden az ő uralma alatt van.', 'Azt azonban látjuk, hogy Isten dicsőséggel és méltósággal koronázta meg Jézust, aki rövid ideig valóban alacsonyabb rangú volt az angyaloknál. Azért kapta Jézus ezt a dicsőséget, mert szenvedett és meghalt. Isten kegyelme miatt kellett Jézusnak meghalnia minden emberért.', 'Isten teremtett mindent a világon, és minden az ő dicsőségére szolgál. Mivel Isten sok fiát akarja bevezetni a dicsőségébe, ezért Jézust a szenvedései által tette tökéletessé. Ez így volt helyes, mert Jézus az, aki Isten fiait bevezeti a dicsőségbe.', 'Így mind Jézus, aki az embereket Isten számára különválasztja, mind pedig ezek az emberek ugyanabból a családból származnak. Ezért nem is szégyelli őket Jézus a testvéreinek nevezni,', 'hanem azt mondja: „Istenem, rólad beszélek testvéreimnek, és dicséretedet éneklem összegyűlt testvéreimmel együtt.” Zsolt 22:23', 'Azt is mondja: „Istenben bízom én”, Ézs 8:17 meg ezt is: „Itt vagyok, és velem együtt itt vannak a gyermekek is, akiket Istentől kaptam.” Ézs 8:18', 'Ezek a „gyermekek” közönséges emberek, akiknek emberi testük van. Ezért Jézus is ugyanilyen emberi testben járt a Földön. Azért kellett ennek így lennie, hogy Jézus a saját halálával legyőzze azt, aki a Halál felett uralkodik, a Sátánt.', 'Igen, Jézus emberré lett, és meghalt, hogy az embereket megszabadítsa a halálfélelemtől. Mert az embereket a haláltól való félelem egész életükben rabszolgaságban tartotta.', 'Világos, hogy Jézus nem az angyaloknak nyújtott segítő kezet, hanem Ábrahám utódainak.', 'Ezért kellett Jézusnak minden tekintetben hasonlóvá válnia a testvéreihez. Csak így lehetett könyörületes és hűséges Főpap, aki Istent szolgálja. Csak így szerezhette meg Isten bocsánatát a nép bűneire.', 'Jézus megtapasztalt minden kísértést és szenvedést. Ezért most valóban tud segíteni azoknak, akiket kísértések tesznek próbára.'], ['Ezért mindnyájan figyeljetek Jézusra! Őrá gondoljatok, aki hitünk Apostola és Főpapja. Nektek mondom ezt, szent testvéreim, akiket Isten elhívott.', 'Jézus hűséges volt Istenhez, aki apostollá és főpappá tette. Ugyanúgy, ahogy Mózes is hűséges volt Isten családjában.', 'Amikor valaki házat épít, az emberek jobban dicsérik az építőt, mint az épületet. Ugyanez a helyzet Jézussal is: sokkal nagyobb tiszteletet érdemel, mint Mózes.', 'Mert minden házat felépített valaki, aki pedig mindent felépített, az az Isten.', 'Mózes hűségesen szolgált Isten egész családjában, de mégis csak szolga volt. Az volt a dolga, hogy tanúskodjon azokról, amiket Isten később akart mondani.', 'Krisztus azonban úgy uralkodik Isten családja felett, mint a FIÚ. Isten családjának tagjai pedig mi vagyunk, de csak akkor, ha mindvégig megőrizzük Istenbe vetett reménységünket, mint dicsőséges és bizonyos dolgot.', 'Ezért, ahogyan a Szent Szellem mondja: „Ma, ha meghalljátok Isten hangját,', 'ne makacskodjatok, mint amikor Isten ellen fellázadtatok a próbatétel napján a pusztában, ahol', 'őseitek próbára tették türelmemet, pedig negyven éven keresztül látták tetteimet.', 'Ezért megharagudtam arra a népre, és azt mondtam: ezek az emberek mindig rosszul gondolkoznak, és soha nem értették meg, hogy mit akarok.', 'Ezért haragomban megesküdtem: soha nem fognak bemenni az én nyugalmamba.” Zsolt 95:7-11', 'Vigyázzatok testvérek! Ne legyen közöttetek senki, akinek a szíve gonoszul és hitetlenül elfordul az élő Istentől!', 'Inkább bátorítsátok egymást minden nap. Biztassátok egymást, amíg még tart a „mai nap”, hogy közületek senki ne legyen makacs és keményszívű a bűn hamissága miatt!', 'Mert mi mindannyian Krisztus társaivá lettünk. De csak akkor, ha mindvégig szilárdan megtartjuk azt a bizalmat, amely kezdetben bennünk élt.', 'Ahogyan az Írás mondja: „Ma, ha meghalljátok Isten hangját, ne makacskodjatok, mint amikor Isten ellen fellázadtatok! Zsolt 95:7-8', 'Kik voltak ezek az emberek, akik hallották Isten hangját, és mégis fellázadtak ellene? Azok, akiket Mózes kivezetett Egyiptomból!', 'Kikre haragudott Isten negyven éven keresztül? Azokra, akik vétkeztek, és a pusztában haltak meg.', 'Kiknek esküdött meg, hogy soha nem léphetnek be Isten nyugalmába? Azoknak, akik engedetlenek voltak.', 'Látjuk tehát, hogy ezek az emberek a hitetlenségük miatt nem mehettek be Isten nyugalmába.'], ['Istennek az az ígérete, hogy bemehetünk a nyugalmába, még ma is érvényes. Nagyon vigyázzunk tehát, nehogy elmulasszuk ezt a lehetőséget!', 'Hiszen nekünk is ugyanúgy hirdették az örömhírt, mint azoknak (Izrael népének). De nekik nem használt az üzenet, mert amikor hallották, nem fogadták el, és nem hittek neki.', 'Mi azonban, akik hiszünk, beléphetünk Isten nyugalmába, ahogyan ő megmondta: „Ezért haragomban megesküdtem: Ezek az emberek soha nem fognak bemenni nyugalmamba.” Zsolt 95:11 Ezt Isten mondta, pedig ő a világ teremtése óta minden munkáját befejezte.', 'Mert valahol az Írásban ezt mondta a hetedik napról: „A hetedik napon Isten abbahagyta minden munkáját és megpihent.”', 'De az előbbi helyen mégis azt mondja: „Azok az emberek soha nem fognak bemenni nyugalmamba!”', 'Máig is érvényes tehát, hogy egyesek be fognak menni Isten nyugalmába, ugyanakkor azok, akik akkor régen hallották az örömhírt, nem léptek be, mert engedetlenek voltak.', 'Ezért Isten újra ad egy lehetőséget, és ezt így nevezi: „ma”. Sok évvel később Isten mondta Dávidon keresztül erről a napról azt, amit már az előbb is mondtunk: „Ma, ha meghalljátok Isten hangját, ne makacskodjatok!” Zsolt 95:7-8', 'Mert ha Józsué bevezette volna Izráel népét Isten nyugalma helyére, Isten nem beszélt volna később egy másik napról.', 'Ebből láthatjuk, hogy Isten népét még mindig várja a szombat-napi nyugalom.', 'A teremtéskor Isten befejezte a munkáját és utána megpihent. Ezért aki belép Isten nyugalmába, az is abbahagyja a saját munkáját, és megpihen utána.', 'Tegyünk meg mindent, ami tőlünk telik, hogy beléphessünk abba a nyugalomba! Ne kövessük azok példáját, akik nem engedelmeskedtek Istennek!', 'Mert amit Isten kimond, az élő beszéd, erőteljes és hatékony. Isten szava élesebb, mint a legélesebb kétélű kard. Mélyen belénk hatol, egészen addig, ahol a szellem és a lélek találkozik. Igen, Isten beszéde behatol a csontjaink találkozásáig, sőt a csontjaink belsejébe is: megítéli szívünk gondolatait és szándékait.', 'Semmi és senki nem rejtőzhet el Isten elől! Ő mindent tisztán és világosan lát, minden nyitva van előtte. És ő az, akinek mind elszámolással tartozunk.', 'A mi hatalmas Főpapunk maga Jézus, az Isten Fia, aki felment a Mennybe. Ezért erősen ragaszkodjunk hozzá, és bátran mondjuk el az embereknek, hogy hiszünk Jézusban!', 'Főpapunk megérti gyengeségeinket, hiszen ő is megtapasztalta mindazokat a kísértéseket és próbákat, amik az embereket érik. Mindenféle próbán győzelmesen keresztülment, és soha nem vétkezett.', 'Ha pedig Jézus a Főpapunk, akkor bátran és bizalommal menjünk az Atya-Isten kegyelmének Trónjához! Őnála bőségesen megtaláljuk azt a megbocsátást, segítséget és kedvességet, amire éppen most van szükségünk.'], ['A régi Izraelben a főpap a nép közül származott — Isten a nép közül választotta ki. Az volt a feladata, hogy népe nevében ajándékokat és bűnért való áldozatokat vigyen Istennek. Így segített az embereknek az Istennel való kapcsolatukban.', 'Ezért azok a régi főpapok is együtt éreztek a tudatlan és bűnös emberekkel, és megértők voltak irántuk. Hiszen ők is ugyanolyan emberek voltak, mint a többiek: hajlamosak minden vétekre.', 'Éppen ezért a főpapok nemcsak a nép bűneiért, hanem a saját bűneikért is kötelesek voltak áldozatot vinni Istennek.', 'Főpapnak lenni nagy megtiszteltetés volt. De ezt a tisztséget senki sem szerezhette meg magának. Csak az lehetett főpap, akit Isten maga választott ki erre, mint például Áront is.', 'Ugyanígy, Krisztus sem maga szerezte azt a dicsőséget, hogy Főpap legyen. Isten tette őt Főpappá, amikor azt mondta neki: „Te az én Fiam vagy, ma lettem az Édesapád.” Zsolt 2:7', 'Egy másik helyen az Írásban pedig ezt mondja Krisztusnak: „Örökké pap leszel, úgy, mint Melkisédek volt.” Zsolt 110:4', 'Amikor Jézus itt élt a Földön emberi testben, hangos kiáltásokkal, sírva imádkozott és könyörgött az Atya-Istennek, aki meg tudta őt szabadítani a halál hatalmából. És mivel Jézus tisztelettel és valódi istenfélelemmel közeledett hozzá, az Atya teljesítette is, amit Jézus kért.', 'Bár Jézus Isten Fia volt, mégis a szenvedéseiből tanulta meg az engedelmességet.', 'Azután, mikor már tökéletes lett, ő lett az örök élet forrása azoknak a számára, akik engedelmeskednek neki,', 'és őt tette Isten Melkisédekhez hasonló Főpappá.', 'Még sokat kellene beszélnünk erről, de alig tudnám elmagyarázni, mert a szellemi igazságokat még nehezen értitek meg.', 'Ilyen hosszú idő után már nektek kellene másokat tanítanotok! Most mégis arra van szükségetek, hogy valaki Isten tanításának ABC-jét ismételje át veletek. Olyan tanításra van szükségetek, mint a kis gyerekeknek való tej, mert nem bírjátok a felnőtteknek való ételt.', 'Aki csak tejet iszik, az még csecsemő. Az ilyen ember még nem ismeri a helyes tanítást.', 'Az igazi ételek a szellemi értelemben felnőtteknek valók. Az ilyenek a tapasztalataikból már megtanulták, hogyan kell a jót a rossztól megkülönböztetni.'], ['Ezért fejezzük be a Krisztusról szóló alapvető tanításokat, és igyekezzünk szellemileg felnőtté válni! Ne kezdjük újra előlről az ABC-t: a kezdőknek való tanítást az Istenben való hitről és a gonosz dolgok elhagyásáról,', 'a bemerítésekről, a kézrátételről, a halottak feltámadásáról és az örök ítéletről!', 'Tovább kell mennünk, és komolyabb tanításokkal kell foglalkoznunk. A továbbiakban ezt is fogjuk tenni, ha Isten megengedi.', 'Ha valaki elhagyja Krisztus útját, vajon visszatérhet-e hozzá megint? Olyanokról beszélek, akiket az igazság egyszer már megvilágosított, meg is kóstolták Isten ajándékát, megkapták a Szent Szellemet,', 'hallották Isten beszédét, és megtapasztalták a következő korszak erejét,', 'mégis elhagyták Krisztus útját. Mert ezek az emberek szinte újra megfeszítik Isten Fiát, és szégyent hoznak rá az emberek előtt. Vajon ezek az emberek ismét megváltoztatják a szívüket és életüket? Nem, ez lehetetlen!', 'Úgy van ez, mint a termőföld, amely gyakran kap esőt, és bőséges termést hoz a gazdának, aki dolgozik vele. Az ilyen földet Isten megáldja.', 'De az a föld, amely csak töviseket és gazt terem, haszontalan. Az ilyen földet az a veszély fenyegeti, hogy Isten megátkozza, és tűzzel pusztítja el.', 'Ezzel figyelmeztetni szeretnélek benneteket, kedves testvéreim, de biztos vagyok benne, hogy rátok jobb dolgok várnak, amelyek által meg fogtok menekülni.', 'Mert Isten nem igazságtalan, hogy elfelejtkezzen munkátokról. Nem felejti el a szeretetet sem, amellyel segítettétek, és ma is segítitek népét.', 'Azt kívánjuk, hogy mindannyian szorgalmasan végezzétek ezt a munkát egész életetekben. Így azután meg is fogjátok kapni, amiben most reménykedtek.', 'Ne legyetek lusták! Azokat kövessétek, akik hittel és türelemmel végül megkapták, amit Isten nekik ígért.', 'Ábrahámnak is megígért Isten valamit. De mivel Istennél senki sincs nagyobb, ezért sajátmagára esküdött, hogy amit ígért, azt meg is fogja tenni.', 'Azt mondta Ábrahámnak: „Bőségesen megáldalak, és rengeteg sok utódot adok neked.”', 'Ábrahámnak sokáig és türelmesen várnia kellett, de végül mégis megkapta, amit Isten ígért.', 'Az emberek között az a szokás, hogy olyan valakire esküsznek, aki nagyobb náluk. Így erősítik meg ígéretüket, és ezzel vetnek véget a vitának.', 'Hasonlóképpen, amikor Isten egész világosan meg akarta mutatni, hogy ígéreteit biztosan be fogja teljesíteni, ő is megesküdött. Azoknak akarta ezt megmutatni, akik meg is fogják kapni, amit Isten ígért. Tehát, Isten egyrészt megígért valamit, másrészt ezt az esküjével erősítette meg.', 'Ez a két dolog soha nem változik meg! Isten nem hazudhat, amikor ígér valamit, és nem hazudhat, amikor megesküszik. Ez erős bíztatást jelent, és reménységet ad nekünk. Hiszen odamenekültünk Istenhez, és belekapaszkodtunk abba a reménységbe, amit ő adott nekünk.', 'Ez a reménység olyan a lelkünk számára, mint a csónak számára az erős és biztonságos horgony. Ez a „remény-horgony” a mennyei Templomban, a függöny mögött, a mennyei Szentek Szentjében kapaszkodik meg,', 'ott, ahová Jézus bement. Értünk ment be oda, hogy utat készítsen a számunkra. Hiszen mindörökké Jézus lett a Főpap, Melkisédekhez hasonlóan.'], ['Ez a Melkisédek Sálem királya és a Magasságos Isten papja volt. Ábrahám éppen hazafelé tartott a csatából, ahol több királyt is legyőzött. Ekkor találkozott Melkisédekkel, aki megáldotta.', 'Ábrahám pedig neki adta a teljes hadizsákmány tizedrészét. Melkisédek neve kettős jelentésű. Először is: „igazságosság királya”, azután „Sálem királya”, vagyis „békesség királya”.', 'Apjáról, anyjáról, vagy őseiről semmit sem tudunk. Életének sem a kezdete, sem a vége nem ismert. Isten Fiához hasonlít: örökké pap marad.', 'Látjátok hát, milyen hatalmas ez az ember, hogy még Ábrahám ősapánk is neki adta a zsákmánya tizedrészét!', 'A Törvény azt parancsolja, hogy Izraelben a papok (akik Lévi utódai) szedjenek tizedet a néptől, vagyis saját testvéreiktől. Pedig azok is Ábrahám utódai.', 'Melkisédek nem volt Lévi utóda, mégis tizedet kapott Ábrahámtól! Meg is áldotta Ábrahámot, aki Istentől ígéreteket kapott.', 'Az pedig nyilvánvaló, hogy aki áld, az hatalmasabb, mint az, akit megáld.', 'A régi Izraelben a papok, akik a tizedet kapták a többiektől, maguk is halandó emberek voltak. Melkisédekről viszont azt mondja az Írás, hogy még ma is él.', 'Úgy is mondhatnánk, hogy a tizedet szedő Lévi Ábrahámon keresztül adott tizedet Melkisédeknek.', 'Hiszen Lévi akkor még meg sem született: Ábrahám testében volt, amikor Ábrahám Melkisédekkel találkozott.', 'A Törvényt Isten a lévita papsággal együtt adta a népnek. De ezen az úton a szellemi tökéletességet nem lehet elérni. Ezért volt szükség arra, hogy egy teljesen másféle pap jöjjön. Ez az új pap Melkisédekre hasonlít, és nem Áron családjából való!', 'Ha pedig a papság rendszere megváltozik, akkor vele együtt a Törvénynek a papságra vonatkozó része is meg kell változzon.', 'Jézus Krisztus, akiről beszélünk, nem Lévi törzséből származott, hanem egy másikból. Abból a másik törzsből pedig senki sem végzett papi szolgálatot az oltárnál.', 'Mert nyilvánvaló, hogy a mi Urunk, Jézus, Júda törzséből származott. Mózes pedig semmit nem mondott Júda törzsével kapcsolatban a papokról.', 'Még világosabb, hogy milyen nagy változást jelent ez, amikor Jézus, ez a Melkisédekhez hasonló másfajta pap megjelenik.', 'Ő ugyanis nem emberekre vonatkozó rend alapján lett pap, hanem a benne lévő elpusztíthatatlan élet hatalma által.', 'Mert Jézus Krisztusról ezt mondja az Írás: „Örökké pap vagy, Melkisédekhez hasonlóan.”', 'A régi rend (Törvény) már félre van állítva, mert gyengének és eredménytelennek bizonyult,', 'hiszen senkit sem tudott tökéletessé tenni. De most Isten ennél sokkal jobb reménységet adott nekünk, és így közel jöhetünk hozzá.', 'Az is fontos, hogy Isten az esküjével tette Jézust főpappá. A régi Izraelben pedig eskü nélkül léptek szolgálatba a papok.', 'Jézus úgy lett főpap, hogy Isten megesküdött, és ezt mondta neki: „Az Úr megesküdött, és soha nem vonja vissza: ‘Te mindörökké pap leszel.’” Zsolt 110:4', 'Ez az azt is jelenti, hogy Jézus maga a biztosíték a szövetségre Isten és a népe között. Ez az új szövetség pedig jobb, mint a régi.', 'A régi Izraelben sok főpap következett egymás után. Mivel halandó emberek voltak, nem maradhattak örökké a szolgálatban.', 'Jézus azonban örökké él, így örökké pap marad.', 'Ezért mindig meg tudja menteni azokat, akik az ő segítségével jönnek Istenhez. Hiszen Jézus örökké él, mindig segít nekünk, ha Istenhez jövünk, és a mi érdekünkben szól Isten előtt.', 'Ilyen Főpapra van szükségünk! Aki szent, tiszta, hibátlan, akit nem befolyásolnak a bűnösök, és akit Isten a Menny fölé emelt.', 'Nem olyan, mint azok a régi főpapok, akiknek naponta kellett áldozatokat vinni Istennek: először a saját bűneikért, azután a nép bűneiért. Jézusnak ezt nem kell már végeznie. Ő csak egyetlen áldozatot vitt Istennek, de az mindörökre érvényes: sajátmagát áldozta fel!', 'Mert a Törvény embereket tesz főpappá, akikben megvannak az emberi gyengeségek. A Törvény után azonban Isten szava és esküje következik. Ez tette főpappá a Fiút, aki örökre tökéletes.'], ['Látjátok, nekünk ilyen Főpapunk van! Ez a lényege annak, amit eddig mondtunk. Igen, Jézus a Mennyben a Felséges Isten trónjának jobb oldalán ül,', 'és főpapként szolgál a mennyei Szentek Szentjében. De nem az emberek által épített, hanem az igazi, vagyis a mennyei Templomban, amelyet az Úr épített.', 'Minden főpapnak az a dolga, hogy ajándékokat és áldozatokat vigyen Isten elé. A mi Főpapunk, Jézus sem kivétel.', 'De ha még mindig földön élő ember lenne, nem is lehetne pap, hiszen már megvannak azok, akik a Törvény szerint ajándékokat mutatnak be.', 'Az a szolgálat azonban, amit a földi papok végeznek, csak másolata és árnyéka a valódi, mennyei dolgoknak! Ez abból is látható, hogy mikor Mózes a Szent Sátor felállításához készült, Isten így figyelmeztette: „Vigyázz, hogy mindent annak a mintájára készíts, amit a hegyen mutattam neked!”', 'Az a szolgálat, amit Isten Jézusra bízott, sokkal magasabb rendű, mint a földi papoké. Ugyanígy, az Új Szövetség, amelyet Jézus hozott létre, sokkal magasabb rendű, mint a Régi Szövetség, mert sokkal jobb ígéretekre épült.', 'Ha a Régi Szövetség tökéletes lett volna, nem lett volna szükség helyette másikra.', 'De Isten nem volt megelégedve, ezért így szólt a népéhez: „Eljön az idő — mondja az Úr —, amikor új szövetséget kötök Izrael népével és Júda népével,', 'de ez az új nem olyan lesz, mint a régi, amit őseikkel kötöttem azon a napon, amikor kézen fogva kivezettem őket Egyiptom földjéről. Mivel nem maradtak hűségesek ahhoz a régi szövetséghez, én is elfordultam tőlük — mondja az Úr.', 'Azok után a napok után majd új szövetséget kötök Izrael népével — mondja az Úr — és az ilyen lesz: törvényeimet beírom az értelmükbe, és a szívükbe vésem, Istenükké leszek, ők pedig népemmé lesznek.', 'Nem lesz többé szükség rá, hogy valaki a testvérét, vagy társát tanítsa. Nem fogja ezt mondani neki: ‘Ismerd meg az Urat!’, mert mind ismerni fognak engem, a legkisebbektől a legnagyobbakig.', 'Mert megbocsátom gonoszságaikat, és bűneikre többé nem gondolok vissza.” Jer 31:31-34', 'Isten „újnak” nevezte ezt a Szövetséget, ami azt jelenti, hogy a Régi Szövetség már nem használható. Ami pedig régi és használhatatlan, az hamarosan el is fog tűnni.'], ['A Régi Szövetségben sok parancs volt az istentiszteletről és annak helyéről,', 'a Szent Sátorról, amelyet emberek építettek. Ennek első részében volt a hétágú mécses-tartó, és az Istennek felajánlott szent kenyerek asztala. Ezt a helyet Szentélynek nevezték.', 'A második függöny mögött volt a Szentek Szentje.', 'Ebben volt az arany Füstölő-oltár, és a Szövetség Ládája, amelyet mindenhol arany borított. A ládában volt egy aranykorsó, ebben manna; meg Áron botja, amely egyszer leveleket hajtott; és a Szövetség kőtáblái.', 'A láda fölött pedig a dicsőséges kérubok, akik beárnyékolták a kegyelem helyét. De most nincs idő arra, hogy ezekről részletesen beszéljünk.', 'A Szent Sátorban úgy volt minden elrendezve, ahogy az előbb elmondtam. A papok naponta bementek az első sátorba, hogy ott imádják Istent, és papi szolgálatukat elvégezzék.', 'A második sátorba azonban egyedül a főpap mehetett be, ő is csak évente egyszer. Akkor is csak úgy, ha vért vitt magával. Ezt a vért a saját bűneiért és a nép bűneiért kellett bevinnie, hogy felajánlja Istennek. De csak azokért a bűnökért, amiket az emberek úgy követtek el, hogy nem tudták, hogy bűn az, amit tesznek.', 'Ezzel pedig azt mutatja meg a Szent Szellem, hogy amíg az első sátor áll, addig nem lehet a Szentek Szentjébe bemenni.', 'Ez a példa a mi korunkra is vonatkozik. Azt jelenti, hogy az Istennek felajánlott ajándékok és áldozatok nem tudták szellemileg tökéletessé tenni azt az embert, aki az áldozatot bemutatta.', 'Hiszen ezekben a szertartásokban csak ételek, italok, különböző mosakodások, meg egyéb külső dolgok szerepeltek. Ezek csak kívülről érintik az ember testét, de nem változtatnak a szívénlelkén. Isten arra az időre adta ezeket az embereknek, amíg el nem jött a helyreállítás ideje.', 'Ez az idő pedig most van, hiszen Krisztus a mi Főpapunk már eljött. Ő azoknak a jó dolgoknak a Főpapja, amik már elérkeztek hozzánk, és amik még csak ezután fognak eljönni. De nem földi sátorban végzi a papi szolgálatot, mint azok a régi papok. Jobb és tökéletesebb sátorban szolgál, amit nem emberek építettek, és nem tartozik a teremtett világhoz.', 'Krisztus nem a kecskék, vagy borjak vérét vitte, hanem a saját vérét, amikor a Mennyben bement a Szentek Szentjébe. Csak egyszer ment be, de örökre bement — és ezzel örökre biztosította számunkra a megmenekülést.', 'A régi időkben a kecskék és a borjak vérét és a tehén hamuját rászórták az emberekre. Így tették őket „tisztává”, de csak külsőleg.', 'Krisztus vére azonban sokkal-sokkal többre képes! Megtisztítja a lelkiismeretünket a halott dolgoktól, hogy azután az élő Istent szolgálhassuk. Hiszen Jézus Krisztus tökéletes áldozatként ajánlotta fel magát Istennek az örökkévaló Szellem által.', 'Krisztus Új Szövetséget kötött velünk. Mert azért halt meg, hogy az embereket megszabadítsa a bűnöktől, amiket a Régi Szövetség idején követtek el. És azért is, hogy azok, akiket Isten elhívott, megkapják örökkévaló örökségüket, amit Isten ígért nekik.', 'Mielőtt valaki meghal, végrendeletet készít, amely csak akkor érvényes, ha ez az ember már meghalt.', 'Ha még él, akkor nem ér semmit a végrendelet. Ezért meg kell bizonyosodni arról, hogy az illető valóban meghalt-e.', 'Hasonló a helyzet itt is. Ezért nem volt érvényes a Régi Szövetség sem a vér, vagyis halál nélkül.', 'Mózes előbb az egész népnek elmondta a Törvény minden rendelkezését. Azután vette a borjak és kecskék vérét, meg vizet, vörös gyapjút és izsópot, és ráfröcskölte a vért a Törvény könyvére és az egész népre.', 'Azt mondta: „Ez a vér teszi érvényessé a Szövetséget, amit Isten parancsolt nektek.”', 'Ugyanígy vérrel fröcskölte be a Szent Sátrat, és azokat az dolgokat, amiket a papok használtak.', 'A Törvény parancsai szerint szinte mindent vérrel kell „megtisztítani”, és a vér használata nélkül nincs lehetőség a bűnök megbocsátására sem.', 'A Szent Sátor és a régi szertartások csupán hasonlítanak azokra a valódi dolgokra, amik a Mennyben vannak. A földön olyan áldozatokra volt szükség, amilyenekről az előbb beszéltünk, hogy megtisztítsák a földi dolgokat. De a valóságos mennyei dolgok ennél különb áldozatot kívánnak.', 'Ezért Krisztus nem a földi, emberek által készített Szent Sátorba ment be, hanem egyenesen a Mennybe. A földi Szent Sátor ugyanis csak a másolata az igazinak, amely a Mennyben van. Jézus Krisztus azért ment fel a Mennybe, hogy ott most a mi érdekünkben jelenjen meg Isten előtt.', 'De nem azért ment be, hogy újra meg újra feláldozza magát. A földi főpapnak valóban minden évben újra meg újra be kellett vinnie a vért a Szentek Szentjébe. Nem a saját vérét vitte, hanem az áldozati állatokét.', 'Ha Krisztus is földi főpap lenne, neki is már sokszor fel kellett volna magát áldoznia a világ teremtése óta. De csak egyetlen egyszer jelent meg, amikor az idő már a vége felé közeledik, hogy önmagát feláldozza. Ez az egyetlen áldozat egyszer és mindenkorra elegendő. Azzal, hogy Jézus Krisztus feláldozta sajátmagát, véglegesen leszámolt a bűnnel.', 'Minden embernek meg kell halnia egyszer, azután pedig ítéletre kerül. Ez egészen biztos.', 'Ugyanígy egészen biztos, hogy Jézus Krisztus is csak egyszer áldozta fel magát, hogy sok ember bűnét elvegye. Amikor pedig majd másodszor is megjelenik, akkor már nem azért jön, hogy a bűnnel elbánjon, hanem hogy szabadulást hozzon azoknak, akik várva-várják őt.'], ['A Törvényben csak az árnyéka van meg azoknak a jó dolgoknak, amik majd el fognak jönni. Ezért a Törvény nem is adhat tiszta képet ezekről a valóságos dolgokról. Így vannak azok az áldozatok is, amiket a Törvény szerint évről évre újra be kell mutatni Istennek. Ezek az áldozatok soha nem tudják tökéletessé tenni azokat, akik ilyen módon közelednek Istenhez.', 'Hiszen ha a Törvény tökéletessé tette volna őket, már régen abbahagyták volna az áldozatokat! Akkor ugyanis akik az áldozatokat bemutatták, egyszer s mindenkorra megtisztultak volna, és nem lenne többé bűntudatuk. De nem ez a helyzet!', 'Az áldozatokat minden évben be kell mutatni, és ezek állandóan a bűnre emlékeztetnek.', 'Mert a borjak és a kecskék vére nem képes végérvényesen eltörölni a bűnöket.', 'Ezért mondta Krisztus, amikor bejött a világba: „Istenem, nem kívántad a bűnért való áldozatokat, sem a hálaáldozatokat, hanem testet alkottál nekem.', 'Nem lelted örömödet a teljesen elégetett áldozatokban és a vétekért való áldozatokban.', 'Ezért azt mondtam: Itt vagyok én, Istenem! Azért jöttem, hogy véghezvigyem, amit te akarsz, Pontosan úgy, ahogy a könyvtekercsben meg van írva rólam” Zsolt 40:7-9', 'Tehát először azt mondja: „Nem akarod a bűnért való áldozatokat, a hálaáldozatokat, a teljesen elégetett és a vétekért való áldozatokat.” Pedig ezek olyan áldozatok, amiket a Törvény szerint kell bemutatni.', 'Azután pedig így szól: „Itt vagyok, eljöttem, hogy teljesítsem akaratodat.” Ez azt jelenti, hogy Isten megszünteti az áldozatok régi rendjét, és ugyanakkor új rendet vezet be.', 'Jézus Krisztus valóban véghezvitte mindazt, amit Isten akart. Bennünket pedig Istennek ez az akarata tett az ő számára különválasztott néppé. Igen, ez Jézus testének egyetlen feláldozása által történt meg, amely mindörökké érvényes.', 'A régi időkben az izraeli papok minden nap szolgálatban álltak és elvégezték a Törvény által előírt kötelességüket. Újra és újra bemutatták ugyanazokat az áldozatokat, amelyek soha nem tudták eltörölni a bűnöket.', 'Ezzel ellentétben Krisztus csak egyetlen egy áldozatot mutatott be a bűnökért. Az az egy viszont örökre érvényes. Miután Krisztus ezt befejezte, leült Isten jobb oldalán.', 'Most már csak arra vár, hogy Isten minden ellenségét Krisztus hatalma alá kényszerítse.', 'Mert Krisztus ezzel az egyetlen egy áldozatával örök időkre tökéletessé tette azokat az embereket, akiket Isten számára különválaszt, és szolgálatára felkészít.', 'Ugyanezt mondja nekünk a Szent Szellem is. Azt mondja először:', '„Ilyen Szövetséget fogok velük kötni azok után a napok után — mondja az Úr — törvényeimet a szívükbe vésem, és beírom az értelmükbe.” Jer 31:33; Zsid 8:10', 'Azután pedig ezt mondja: „És nem fogok soha visszaemlékezni bűneikre és gonoszságaikra.” Jer 31:34; Zsid 8:11-12', 'Ha pedig Isten megbocsátja a bűnöket, akkor többé nincs szükség a bűnért való áldozatra!', 'Ezért, testvéreim, félelem nélkül, bizalommal és teljesen szabadon bemehetünk a mennyei Szentek Szentjébe. Ez Jézus vére (halála) miatt lehetséges,', 'hiszen megnyitotta az utat, amely oda vezet. Ez új és élő út, amely bevezet a függönyön keresztül a Szentek Szentjébe. A függöny pedig nem más, mint Jézus teste.', 'Hatalmas Főpapunk van, aki Isten családját kormányozza!', 'Ezért őszinte szívvel és a hit bizonyosságával közeledjünk Istenhez! Hiszen a szívünket Jézus vére (halála) megtisztította a rossz lelkiismerettől, ahhoz hasonlóan, ahogy a tiszta víz lemossa testünkről a piszkot.', 'Kapaszkodjunk bele erősen a reménységbe, és bátran beszéljünk az embereknek arról, amit remélünk, mert Isten, akitől az ígéreteket kaptuk, meg is fogja adni, amit megígért nekünk.', 'Figyeljünk oda egymásra is! Azon gondolkozzunk, hogyan tudnánk egymást segíteni és bátorítani, hogy jobban szeressük egymást, és jó dolgokat tegyünk.', 'Ne hagyjuk abba azt a törekvésünket, hogy egyre inkább összegyűljünk, bár vannak olyanok, akik elhanyagolják ezt. Bátorítsuk egymást, és folytassuk az összegyülekezést, mert látjuk, hogy közeledik az a bizonyos Nap!', 'Mert ha szándékosan továbbra is vétkezünk, miután megismertük az igazságot, akkor nincs többé bűnért való áldozat, amely eltörölhetné bűneinket.', 'Nem marad más hátra, mint rettegve várni Isten ítéletére és haragjának pusztító tüzére, amely mindenkit elpusztít, aki ellenkezik vele.', 'Ha valaki Mózes Törvényének nem engedelmeskedett — és ezt két vagy három ember bizonyította — akkor a bűnöst meg kellett ölni. Nem volt szabad megkönyörülni rajta.', 'Akkor vajon mit érdemel az az ember, aki az Isten Fiát „megtapossa”? Bizony, az ilyen ember még sokkal súlyosabb büntetést kap! Igen, mert nem tisztelte Jézus vérét (halálát), amellyel az Új Szövetséget megkötötte. Pedig ez az a vér, amely azt az embert egyszer már megtisztította! Az ilyen ember súlyos büntetést érdemel, mert a Kegyelem Szellemét megbántotta!', 'Mert ismerjük azt, aki ezt mondta: „Enyém a bosszúállás, én megfizetek!” És ezt is mondta: „Az Úr fogja megítélni népét.”', 'Bizony, rettenetes dolog, az élő Isten kezébe kerülni!', 'Emlékezzetek azokra az időkre, amikor először megismertétek az igazságot! Milyen sok szenvedést kellett elviselnetek, mégis kitartottatok.', 'Volt, hogy sok ember előtt megszégyenítettek, és gonoszul bántak veletek. Ti pedig segítettétek azokat, akik így szenvedtek.', 'Igen, segítettétek azokat, akiket börtönbe zártak, és együtt szenvedtetek velük. Még azt is jókedvvel viseltétek, amikor a vagyonotokat erőszakkal elvették tőletek. Hiszen tudtátok, hogy sokkal értékesebb és örökkévaló kincsetek van.', 'Ezért hát őrizzétek meg ezt a bátorságot és hitet, mert nagy jutalom vár rátok!', 'Legyetek türelmesek és kitartók! Miután mindent véghez vittetek, amit Isten akar, meg fogjátok tőle kapni, amit ígért!', 'Ő mondja: „Hamarosan megérkezik, akit várunk, nem fog elkésni.', '(Isten azt mondja:) igazságos szolgám akit elfogadtam, aki bízik és hisz bennem, örökké élni fog. De ha fél és visszafordul, az nincs kedvemre.” Hab 2:3-4', 'Mi azonban nem azok közé tartozunk, akik visszafordulnak és elvesznek, hanem azokhoz, akik hisznek, hogy megmentsék a lelküket.'], ['Hinni pedig azt jelenti, hogy bizonyosak vagyunk abban, amit remélünk. Aki hisz valamiben, az meg van győződve arról, hogy az a dolog valóságosan létezik, annak ellenére, hogy nem látja.', 'Hitük miatt voltak olyan kedvesek Isten számára azok a régi emberek.', 'Hitünk által értjük meg, hogy a Világmindenséget Isten a kimondott szava által teremtette, és hogy a láthatókat a láthatatlan dolgokból hozta elő.', 'A hite által vitt Istennek Ábel jobb áldozatot, mint Kain. Ábel a hite miatt vált Isten számára elfogadhatóvá. Ezt Isten azzal mutatta meg, hogy elfogadta az ajándékait. Bár Ábel már meghalt, a hite által még ma is „beszél”.', 'Hite miatt vitte fel Isten a Földről Énókot, aki soha nem találkozott a Halállal. Nem találták sehol Énókot, mert Isten magához emelte. Az Írások azt mondják róla, hogy mielőtt Isten felvitte magához, Istennek tetsző életet élt.', 'Mert hit nélkül nem lehet Isten tetszését elnyerni. Aki Istenhez közeledni akar, annak hinnie kell abban, hogy Isten létezik. Sőt, abban is, hogy Isten megjutalmazza azokat, akik keresik őt.', 'Nóét Isten a hite által előre figyelmeztette azokról a dolgokról, amiket még nem lehetett látni. Így Nóé tisztelettudó engedelmességgel felépítette a Bárkát, hogy megmentse a családját. Ezzel, és a hite által bizonyította, hogy a világ méltó az ítéletre. Őt magát pedig a hite alapján tekintette Isten elfogadhatónak.', 'Hite által engedelmeskedett Ábrahám, amikor Isten hívta, hogy költözzön más helyre. Ábrahámnak fogalma sem volt róla, hol van az a hely, csak azt tudta, hogy Isten neki ígérte, és egyszer majd az övé lesz.', 'Hite által lakott Ábrahám azon a földön, amit Isten neki ígért. Pedig úgy élt ott, mintha menekült lett volna egy idegen országban. Sátorban lakott, akárcsak Izsák és Jákób, akiknek Isten ugyanazt az ígéretet tette.', 'Azért tudott így élni, mert hittel várta azt a várost, amelynek alapja szilárd, és amelyet maga Isten tervezett és épített.', 'Sárának addig még nem született gyermeke, és már túl öreg volt ahhoz, hogy szüljön. Ábrahám hite által Sára mégis képessé vált arra, hogy gyermeket foganjon és szüljön. Ez azért történt, mert Ábrahám megbízhatónak tartotta Istent, aki gyermeket ígért neki.', 'Így történt, hogy ettől az egyetlen embertől, Ábrahámtól — aki már közel volt a halálhoz — olyan sokan származtak, mint égen a csillagok, vagy mint a tenger partján a homok-szemek.', 'Ezek az emberek mind hitben éltek és haltak meg. De életükben nem kapták meg, amit Isten ígért nekik. Csak távolról látták azokat, és már előre örültek az ígéretek beteljesülésének. Nyíltan elismerték, hogy idegenek, akik csak látogatóban vannak a Földön.', 'Ezzel azt is kifejezték, hogy várják és keresik a saját hazájukat.', 'Mert ha abba az országba kívánkoztak volna vissza, ahonnan eljöttek, bőven lett volna idejük, hogy visszatérjenek.', 'De ők sokkal jobbat kívántak: olyan ország után vágyakoztak, amely a Mennyben van. Ezért Isten sem szégyelli, hogy az ő Istenüknek nevezzék. Ezeknek az embereknek Isten valóban elkészítette azt a Mennyei Várost!', 'Ábrahámot a hite tette képessé arra, hogy feláldozza a fiát, Izsákot. Isten ezzel tette próbára Ábrahámot,', 'hiszen azt mondta neki, hogy: „Izsákon keresztül fognak származni az utódaid.” Isten valóban ezt ígérte Ábrahámnak, aki ennek ellenére mégis kész volt rá, hogy egyetlen fiát feláldozza,', 'mivel hitte, hogy Isten még a halálból is fel tud támasztani valakit. Amikor Isten megfogta Ábrahám kezét, és nem engedte, hogy a fiát feláldozza, az valóban olyan volt, mintha Izsák feltámadt volna.', 'Izsák is a hite által nézett a messze jövőbe, és áldotta meg a fiait, Jákóbot és Ézsaut.', 'A haldokló Jákób is hittel áldotta meg József mindkét fiát, és botja végére támaszkodva imádkozott.', 'Élete végén József is hittel beszélt arról, hogy Izráel népe majd egyszer ki fog menni Egyiptomból, és arról is rendelkezett, hogy akkor majd hová temessék el a csontjait.', 'Hitük által bátorodtak fel Mózes szülei, hogy újszülött fiukat három hónapos koráig rejtegessék. Hiszen látták, milyen gyönyörű a kis Mózes, és nem féltek a király parancsának ellene szegülni.', 'Amikor Mózes felnőtt, hite által utasította vissza, hogy a fáraó lánya fiának tekintsék.', 'Inkább akart együtt szenvedni Isten népével, mint a bűnös élet pillanatnyi örömeit élvezni.', 'Azt gondolta, hogy a Krisztusért szenvedni többet ér, mint Egyiptom összes kincse. Mert Mózes hit által arra a jutalomra tekintett, amit Istentől várt.', 'Hitére támaszkodva otthagyta Egyiptomot, és nem félt a király haragjától. Ingadozás nélkül kitartott, mert Istenre nézett, aki láthatatlan.', 'Mózes hittel készítette el a pászkabárányt, és kente be az ajtófélfákat vérrel. Azért tette ezt, hogy a Pusztító hozzá ne nyúlhasson Izrael elsőszülött fiaihoz.', 'Hit által tudott az egész nép átmenni a Vörös-tengeren, amikor Mózes vezette őket. Úgy mentek át a tengeren, mintha csak a szárazföldön jártak volna! Amikor pedig az egyiptomiak is megpróbálták ugyanezt, mind belefulladtak a tengerbe.', 'Izrael népének hite által dőlt le Jerikó városának fala, miután hét napon keresztül körüljárták.', 'Hite miatt menekült meg Ráháb, a prostituált: nem ölték meg, mint a többi engedetlent. Ráháb ugyanis jó szívvel befogadta a házába az izraeli kémeket.', 'Szükség van-e még további példákra? Nincs elég idő, hogy Gedeonról, Bárákról, Sámsonról, Jeftéről, Dávidról, Sámuelről és a prófétákról is beszéljek.', 'Ezeknek az embereknek erős hitük volt! Hitük által országokat hódítottak meg, hit által igazságosan uralkodtak, hit által megkapták Isten ígéreteit, hit által bezárták az oroszlánok száját,', 'hit által eloltották a dühöngő tüzet, hit által megmenekültek a kard általi haláltól, hit által felerősödtek a gyengeségből, hit által hősökké lettek a csatában és megfutamították az ellenséges seregeket.', 'Asszonyok hit által visszakapták halottaikat, akik újra életre keltek. Másokat megkínoztak, mégis visszautasították a szabadulást, hogy majd jobb feltámadásban legyen részük.', 'Egyeseket kigúnyoltak és megkorbácsoltak, másokat megbilincseltek és börtönbe zártak.', 'Voltak, akiket kövekkel dobáltak agyon, másokat kettéfűrészeltek, vagy karddal öltek meg. Egyesek közülük csupán báránybőr, vagy kecskebőr ruhát viseltek, bujdostak, szegénységben éltek. A többiek gonoszul bántak velük és elnyomták őket.', 'Pusztákon és a hegyek között bujdostak, barlangokban és földbe vájt odúkban rejtőztek. Ezeket az embereket nem érdemelte meg a világ.', 'Bár ezek az emberek mind híresek voltak a hitük miatt, mégsem kapták meg a ígéretet.', 'Nem kapták meg, mert Isten valami jobbat tervezett a számunkra. Csak velünk együtt fogják elérni a tökéletességet.'], ['A hit embereinek ez a nagy serege körülvesz bennünket! Az ő életük mutatja meg igazán, mit jelent a hit. Ezért hát, mi is dobjunk le magunkról mindent, ami akadályoz bennünket! Még azt a bűnt is, amely annyira tapad ránk, és el akar gáncsolni! Kitartással fussuk meg a versenyt, ami előttünk van!', 'Közben le ne vegyük szemünket Jézusról, aki hitünk elkezdője és befejezője. Ő elszenvedte a kereszten a halált. De mivel arra az örömre gondolt, ami rá várt, nem törődött a szégyennel, amit a kereszten való kivégzés jelentett. Most pedig elfoglalta a helyét Isten trónjának jobb oldalán.', 'Gondoljatok Jézusra! Türelmesen elviselte, amikor a bűnös emberek gonoszul bántak és makacsul ellenkeztek vele. Ha erre gondoltok, nem fogtok belefáradni a munkátokba, sem nem vesztitek el a kedveteket.', 'A bűn elleni harcotokban még nem kellett szembenéznetek a halállal.', 'Isten fiai vagytok, és ő bátorít benneteket. De ezt a bátorítást elfelejtettétek: „Fiam, vedd komolyan, ha az Úr nevel téged és ne veszítsd el a kedved, amikor megfegyelmez!', 'Mert az Úr megneveli azokat, akiket szeret, és megfenyít mindenkit, akit a fiává fogad.” Péld 3:11-12', 'Fogadjátok el, és vessétek alá magatokat az ilyen nevelésnek! Tekintsétek ezt az Édesapátoktól jövő megfegyelmezésnek! Mert ez azt bizonyítja, hogy Isten úgy bánik veletek, mint a fiaival. Hiszen minden fiút megnevel az apja.', 'Mindenkinek szüksége van a fegyelmezésre. De ha soha nem kaptok fegyelmezést, akkor nem is vagytok igazi fiúk, hanem csak törvénytelen gyerekek.', 'Ezen kívül mindegyikünket fegyelmezett és fenyített a földi édesapánk, akit tisztelünk. Mennyivel inkább kell engedelmeskednünk a szellemi Édesapánknak, hogy élhessünk?!', 'Földi apánk csak rövid ideig fegyelmezett bennünket, ahogy neki tetszett. Isten azonban a mi érdekünkben fegyelmez és nevel. Abból a célból teszi ezt, hogy szentek lehessünk, olyanok, mint ő.', 'A fegyelmezés, meg a fenyítés ugyan nem tűnik kellemesnek, amikor kapjuk. Sőt, inkább keserves, és szomorúságot okoz! Később mégis igazságosságot és békességet eredményez annak az életében, aki a fegyelmezés által megedződött.', 'Ezért ne szomorkodjatok, hanem emeljétek fel a fejeteket! Ne legyetek gyengék, erősítsétek meg magatokat!', 'Egyenes utakon járjatok, és helyesen éljetek, hogy megmeneküljetek, és gyengeségeitek miatt el ne vesszetek!', 'Igyekezzetek minden emberrel békességben élni! Törekedjetek arra, hogy bűn nélkül éljetek, mert aki nem szent, az soha nem fogja meglátni az Urat!', 'Vigyázzatok, hogy Isten kegyelmétől senki el ne forduljon! Vigyázzatok, hogy senkiben ne növekedjen fel a keserűség, mint egy mérgező növény, mert ez sok más embert is megmérgezhet!', 'Közöttetek senki ne éljen szexuális bűnben! Senki ne legyen istentelen, mint Ézsau, aki egy tál ételért eladta elsőszülöttségi jogát!', 'Tudjátok, hogy amikor később örökölni akarta az áldást, már nem kapta meg. Nem tudott többé változtatni azon, amit tett, pedig sírva igyekezett megszerezni az apja áldását.', 'Ti már új helyre érkeztetek. Nem úgy, mint Izrael népe akkor régen, amikor megérkeztek a Sinai hegyhez. Ti most nem kézzelfogható hegyhez jöttetek, amely tűzben ég. Nem sötétséghez, homályhoz, viharhoz,', 'a trombita harsogó hangjához, sem a hanghoz, amely rettenetes volt. Olyan félelmetes volt, hogy akik hallották, könyörögtek, hogy ne szóljon hozzájuk többé.', 'Mert nem tudták elviselni a parancsot, amit kaptak: „Ha csak egy állat is megérinti a hegyet, meg kell ölni: agyon kell dobálni kövekkel.”', 'Olyan rémületes volt a látvány, hogy még Mózes is azt mondta: „Reszketek a félelemtől.”', 'Nem, ti nem ilyen helyre jöttetek! Az az új hely, ahová érkeztetek, a Sion hegye! Az Élő Isten városához érkeztetek, a Mennyei Jeruzsálemhez. Ezer és ezer angyalhoz, akik összegyűltek, hogy együtt örvendezzenek.', 'Az elsőszülöttek összegyűlt seregéhez jöttetek. Igen, azokhoz csatlakoztatok, kiknek a neve fel van írva a Mennyben. Magához Istenhez jöttetek, aki minden ember bírája, és az igazságos emberek szellemeihez, akik tökéletessé váltak.', 'Jézushoz jöttetek, aki az Új Szövetséget megkötötte. Jézus véréhez jöttetek, amely megtisztít, és sokkal jobb dolgot jelent, mint Ábel vére.', 'Vigyázzatok, nehogy visszautasítsátok, amit Isten mond! Azok az emberek sem menekültek meg, akik visszautasították, amikor figyelmeztette őket itt a földön. Akkor mi hogyan menekülhetnénk meg, ha elfordulunk Istentől, aki a Mennyből szól hozzánk?!', 'Akkor régen, mikor Isten szólt, a hangja megrázta a földet. Most pedig azt ígéri: „Még egyszer megrázom, de nemcsak a földet, hanem a Mennyet is.”', 'Ez a „még egyszer” azt jelenti, hogy minden teremtett dolgot megráz, és ezek el fognak tűnni. Akkor csak az marad meg, ami (aki) kibírja ezt a megrázást.', 'Mi pedig olyan királyságot kapunk, amit semmi sem rendíthet meg. Ezért hát legyünk hálásak Istennek, és szolgáljuk olyan módon, ahogy neki tetszik: tisztelettel és félelemmel.', 'Mert a mi Istenünk olyan, mint a pusztító tűz.'], ['Szeressétek egymást továbbra is, hiszen a Krisztusban testvérek vagytok!', 'Fogadjátok be a vendégeket házatokba! Voltak, akik ilyen módon angyalokat vendégeltek meg, anélkül, hogy észrevették volna.', 'Gondoljatok azokra, akik börtönben vannak, mintha ti is velük együtt szenvednétek! Ne felejtsétek el azokat, akik szenvednek, hiszen ti is testben éltek.', 'Mindannyian tartsátok tiszteletben a házasságot! A férj és feleség közötti szexuális kapcsolatot tartsátok tisztán, mert Isten elítéli a szexuális bűnben élőket és a házasságtörőket!', 'Tartsátok távol magatoktól a pénz utáni vágyakozást, és elégedjetek meg azzal, amitek van! Mert Isten azt mondta: „Soha nem hagylak cserben, sem nem hagylak magadra.” 5Móz 31:6', 'Ezért bizalommal mondhatjuk: „Az Úr megsegít engem, nem félek. Ember mit árthat nekem?” Zsolt 118:6', 'Emlékezzetek a vezetőitekre! Ők tanítottak benneteket Isten szavára. Figyeljetek rá, hogyan élnek és hogyan halnak meg, és kövessétek a hitüket!', 'Jézus Krisztus tegnap, ma és mindörökké ugyanaz!', 'Ne engedjétek, hogy különféle furcsa tanításokkal félrevezessenek benneteket! Isten kegyelmével erősítsétek meg a szíveteket, ne különböző ételekre vonatkozó szabályok betartásával, mert azoknak semmi értelme nincs!', 'Nekünk olyan oltárunk van, amelyről nem ehetnek azok, akik a Szent Sátorban szolgálnak.', 'Mert a főpap az állatok vérét beviszi a Szentek Szentjébe bűnért való áldozatul, de azoknak az állatoknak a testét a táboron kívül el kell égetni.', 'Ugyanígy, Jézus is a város kapuján kívül szenvedett. Azért halt meg, hogy a saját vére (halála) által tegye a népét szentté.', 'Ezért menjünk ki a táborból Jézushoz, és fogadjuk el ugyanazt a megaláztatást, ami őt érte!', 'Mert itt a földön nincs örökkévaló városunk, hanem azt a várost várjuk, amely majd egyszer eljön.', 'Ezért Jézuson keresztül szüntelenül vigyük Isten elé áldozatunkat: dicsérjük őt szívvel-lélekkel, és hirdessük dicsőségét!', 'Ne feledkezzetek meg a jó cselekedetekről, és adjatok másoknak is abból, amitek van! Az ilyen áldozatok kedvesek Istennek.', 'Engedelmeskedjetek vezetőiteknek, és maradjatok az ő fennhatóságuk alatt! Hiszen ők felelősek értetek, és figyelmesen vigyáznak rátok és a lelketekre. Erről majd el kell számolniuk Isten előtt! Engedelmeskedjetek tehát nekik, hogy a munkájukban örömük teljen, és ne okozzon szomorúságot nekik. Ha megnehezítitek a dolgukat, az nem válik a javatokra.', 'Továbbra is imádkozzatok értünk! Lelkiismeretünk tiszta Isten előtt, mert mindig arra törekszünk, ami helyes.', 'Különösen azért kérlek, hogy imádkozzatok, hogy hamarosan visszatérhessek hozzátok!', 'A Békesség Istene feltámasztotta a halálból nyája nagy Pásztorát, a mi Urunkat, Jézust. Igen, az Örökkévaló Szövetség vére által támasztotta fel! Most pedig a Békesség Istene adja meg nektek mindazt a jót, amire szükségetek van ahhoz, hogy akaratát véghez vigyétek.', 'Azért imádkozom, hogy Isten maga tegye meg bennetek mindazt, ami neki tetszik Jézus Krisztus segítségével, akinek dicsőség legyen örökké. Ámen.', 'Testvérek, kérlek benneteket, fogadjátok el ezt a tanítást, hiszen igen röviden írtam nektek!', 'Tudjátok meg, hogy Timóteus testvérünket kiengedték a börtönből. Ha idejében megérkezik, akkor együtt megyünk hozzátok.', 'Üdvözletünket küldjük minden vezetőtöknek, és minden testvérnek. Az Itáliában élő testvérek is köszöntenek benneteket!', 'Isten kegyelme legyen veletek!']], 'James': [['Jakab, Isten és az Úr Jézus Krisztus szolgája, üdvözletét küldi Izrael tizenkét törzsének, akik a világon mindenfelé szétszóródtak.', 'Testvéreim, örüljetek, amikor különböző megpróbáltatásokat kell elviselnetek.', 'Miért? Mert ezek a nehézségek a hiteteket teszik próbára. Ha pedig hitetek kiállja a próbát, az kitartóvá tesz benneteket.', 'De a türelemmel való kitartásban jussatok el egészen a tökéletes tettekig! Így lesztek tökéletesek és teljesek, akikben nincs semmi hiányosság.', 'Ha valakinek nincs elég bölcsessége, egyszerűen csak kérje Istentől, és meg fogja kapni! Hiszen Isten mindenkinek örömmel és nagylelkűen ad, és nem néz le senkit.', 'De aki kér, az bizalommal kérjen, ne kételkedve! Mert aki kételkedik, hasonlít a tenger hullámaihoz, amiket a szél ide-oda dobál.', 'A kételkedő ember ne remélje, hogy kaphat valamit az Úrtól.', 'Az ilyen ember lelke kétfelé ingadozik, és állhatatlan minden dolgában.', 'A szegénységben élő testvér azzal a szellemi gazdagsággal dicsekedjen, amit Istentől kapott.', 'A gazdag pedig megalázottságával dicsekedhet, hiszen ő is éppúgy elmúlik, mint a mezőn a virágok.', 'Mert felkel a nap, és égető sugaraival elszárítja a növényeket, lehullnak a virágok, és szépségük elmúlik. Ugyanígy múlik el a gazdag ember is. Egyik nap még üzleti terveket készít, a másik nap már halott.', 'Boldog az az ember, aki kiállja a próbát, mert megkapja az örök élet koronáját. Ezt ígérte meg Isten azoknak, akik szeretik őt.', 'Amikor kísértések érnek valakit, ne mondja, hogy Isten akarja rávenni a gonoszságra! Mert Isten nem kísérthető semmi gonosszal, és ő maga senkit nem kísért.', 'Ha valakiben feltámad a gonosz dolgok iránti kívánság, akkor valójában a saját szívének kívánsága csalogatja a rossz irányba.', 'Ez a gonosz kívánság azután gyökeret ver benne, majd bűnös tetteket eredményez. Amikor pedig a bűn eluralkodik valakiben, az halálhoz vezet.', 'Drága testvéreim, ne hagyjátok magatokat becsapni!', 'Minden jó dolog és tökéletes ajándék felülről jön, attól, aki az égitestek (Nap, Hold, csillagok) Teremtője. Ő mindig ugyanaz, és nem változik, mint az égitestek fénye.', 'Isten azt akarta, hogy a gyermekei legyünk. Ezért „megszült” bennünket az igazság üzenete által. Így lettünk a teremtményei között a legfontosabbak.', 'Tanuljátok meg, szeretett testvéreim: mindenki készségesen hallgassa meg a másikat, de jól gondolja meg, mit beszél, és ne legyen hirtelen haragú.', 'Mert az ember haragja nem vezet az Isten szerint való igaz élethez.', 'Ezért takarítsatok ki magatokból minden gonoszságot és aljas szándékot! Szelíden és alázattal fogadjátok szívetekbe Isten beszédét és tanítását. Mert ez tudja megmenteni a lelketeket.', 'De amit Isten mond, azt tegyétek is meg, ne csak hallgassátok! Ha csak hallgatjátok, de nem teszitek meg, becsapjátok magatokat.', 'Van aki csak hallgatja Isten tanítását, de nem engedelmeskedik neki. Az ilyen ember úgy jár, mint aki megnézi arcát a tükörben,', 'azután elmegy, és azonnal el is felejti, amit látott.', 'Isten Törvénye tökéletes, és a szabadságra vezet. Ha valaki ezt szorgalmasan tanulmányozza, nem tér el tőle, hanem aszerint él és cselekszik, az ilyen ember nem feledékeny hallgatója a tanításnak, és minden dolgában áldott lesz.', 'Ha valaki istenfélő embernek tartja magát, de nem fegyelmezi meg a nyelvét, akkor becsapja magát. Az ilyen vallásosság semmit sem ér!', 'Ellenben az Atya-Isten azt az istentiszteletet tekinti tisztának és tökéletesnek, ha gondoskodunk az árvákról és özvegyekről, és tisztán tartjuk magunkat a világ gonosz hatásától.'], ['Testvéreim, ti hisztek dicsőséges Urunkban, Jézus Krisztusban. Ezért hát ne kivételezzetek senkivel!', 'Képzeljétek el, hogy bejön a gyülekezetbe egy jól öltözött, aranygyűrűs ember, és bejön egy szegény is, piszkos ruhában.', 'Ha a jól öltözött emberhez különleges figyelemmel fordultok, és azt mondjátok neki: „Ülj le erre a kényelmes helyre!”, a szegénynek meg azt mondjátok: „Te csak állj meg ott!”, vagy „Ülj le ide, a lábam elé!”', 'akkor különbséget tesztek közöttük, és gonosz módon azt gondoljátok, hogy az egyik ember fontosabb, mint a másik.', 'Figyeljetek ide, kedves testvéreim! Isten kiválasztotta azokat az embereket, akiket a világ szegénynek tart, hogy a hitük által gazdagok legyenek. Kiválasztotta őket, hogy övék legyen a Királyság, amit Isten azoknak ígért, akik szeretik őt.', 'Ti pedig ilyen megalázó módon bántok a szegényekkel?! Pedig a gazdagok azok, akik mindig uralkodni akarnak rajtatok. Ők visznek benneteket a bíróság elé.', 'Ők azok, akik gonosz dolgokat mondanak Jézus szép nevéről, amelyről titeket is elneveztek.', 'Ez a királyi törvény az Írásokban található: „Úgy szeresd a másik embert is, mint saját magadat!” Ha ennek a parancsnak engedelmeskedtek, jól teszitek!', 'De ha az egyik embert fontosabbnak tartjátok a másiknál, akkor bűnt követtek el, és Isten Törvénye ellen vétkeztek.', 'Hiszen ha valaki csak egy dologban bűnös, különben pedig az összes többi parancsot megtartja, mégis az egész Törvény ellen vétkezik.', 'Isten azt mondta: „Ne csald meg a feleségedet, vagy férjedet!” De ugyanaz az Isten ezt is mondta: „Ne kövess el gyilkosságot!” Így ha nem csalod meg a házastársadat, de meggyilkolsz valakit, akkor is az egész Törvény ellen vétkezel.', 'Titeket a szabadság törvénye alapján fognak megítélni. Erre mindig emlékezzetek, ha mondtok, vagy tesztek valamit!', 'Ha valaki nem bánik irgalommal másokkal, őt is irgalmatlanul fogják elítélni. Az irgalom azonban erősebb, mint az ítéletet, és legyőzi azt.', 'Testvéreim, ha valaki azt mondja, hogy hisz, de ez a tetteiből nem látszik meg, akkor annak az embernek a „hite” nem ér semmit! Vajon az ilyen „hit” által megmenekülhet-e?', 'Ha például egy testvérnek — akár férfinak, akár nőnek — nincs rendes ruhája, és nincs mit ennie,', 'akkor hiába mondjátok neki: „Isten veled, remélem, nem fogsz fázni, és lesz mit enned.” Ha nem adtok neki ruhát és ennivalót, ugyan mit érnek a szavak? Bizony, nem érnek semmit!', 'Ugyanígy van a hit is: ha nem követik a tettek, akkor halott. Nem ér semmit, mert nincs benne élet.', 'De azt mondhatja valaki: „Neked hited van, nekem meg tetteim.” Jó, akkor próbáld megmutatni a „tettek nélküli hitedet”, én pedig azzal mutatom meg hogy hiszek, amit a hitem alapján teszek!', 'Hiszitek, hogy csak egyetlen Isten van? Helyes! De gondoljátok meg, hogy ezt a gonosz szellemek is hiszik — és reszketnek a félelemtől.', 'Ó, ti ostoba emberek! Bebizonyítsam nektek, hogy az a hit, amelyből nem következnek tettek, nem ér semmit?', 'Ábrahám, ősapánk is azzal vált Isten számára elfogadhatóvá, amit tett: amikor az oltáron felajánlotta Istennek a fiát, Izsákot!', 'Ebből láthatjátok, hogy Ábrahám hite és a tettei összhangban voltak. A hite azzal vált tökéletessé, amit a hite alapján tett.', 'Így teljesedett be, amit a Írás mond: „Ábrahám hitt Istennek, és bízott benne. Isten pedig elfogadta Ábrahám hitét, és elfogadta őt magát is”. Ezért nevezte Isten a „barátjának Ábrahámot”.', 'Látjátok tehát, hogy az embert a tettei teszik valóban elfogadhatóvá Isten számára. Pusztán a hite által ez nem lehetséges.', 'Ugyanerre példa a prostituált Ráháb esete is. Ő is a tettei alapján lett Isten számára elfogadhatóvá, amikor házába fogadta az izraeli kémeket, és segített nekik, hogy másik úton meneküljenek el az üldözők elől.', 'Ahogyan az ember teste halott a szellem nélkül, ugyanúgy a hit is halott, ha nem tesz semmit.'], ['Testvéreim, ne akarjatok túl sokan tanítók lenni! Tudjátok, hogy bennünket, tanítókat szigorúbban fognak megítélni.', 'Azért figyelmeztetlek benneteket, mert mindannyian sokszor vétkezünk. Aki a beszédében nem vétkezik, az már tökéletes! Hiszen, ha a beszédén tud uralkodni, akkor az egész testét is uralma alatt tartja.', 'A lovak szájába zablát teszünk, hogy engedelmeskedjenek akaratunknak. Így a zablával a ló egész testét irányítani tudjuk.', 'Vagy gondoljatok a hajókra! Lehetnek bármilyen nagyok, és bármilyen erős szelek hajtják is őket, az irányításukhoz elég egy kis kormány: arra fordulnak, amerre a kormányos akarja.', 'Ugyanígy van a nyelv is: bár csak kis része a testnek, mégis azzal dicsekedhet, hogy igen nagy hatása van! Gondoljatok arra, milyen nagy erdőt tűzbe boríthat egyetlen lángnyelvecske!', 'Bizony, a nyelv is olyan veszélyes, mint a tűz! Testrészeink közül a nyelvünkkel, vagyis a beszédünkkel tudjuk a legnagyobb bajt okozni, és a legsúlyosabb gonoszságokat elkövetni. Beszédünkkel tönkre tehetjük egész testünket és életünket. Olyan tüzet gyújthatunk vele, amely elpusztíthat bennünket. Miért? Mert a nyelv tüzét a pokol lángjai gyújtják meg.', 'Mindenféle vadállatot meg lehet szelídíteni: a madarakat, szárazföldi és tengeri állatokat is. Sőt, az emberek meg is szelídítették őket.', 'De a nyelvet senki ember nem tudja megszelídíteni, mert az maga a nyughatatlan gonoszság, és tele van halálos méreggel.', 'Nyelvünkkel áldjuk és dicsérjük Urunkat és Atyánkat. De ugyanazzal a nyelvvel átkozzuk az embereket, akiket Isten a saját képére teremtett!', 'Ugyanabból a szájból származik áldás és átok! Testvéreim, nem lenne szabad, hogy ilyesmi megtörténjen!', 'Láttatok már olyan forrást, amelyből hol jóízű, hol meg keserű víz folyik?', 'Vagy gondoljátok meg, testvéreim, teremhet-e a fügefa olajbogyót, vagy a szőlő fügét? Ugyanígy, édes víz sem eredhet sós forrásból.', 'Van közöttetek bölcs és értelmes ember? Mutassa meg a bölcsességét egész életével és olyan jótettekkel, amiket szelídséggel vitt végbe.', 'Ha ellenben keserű irigység és önzés van a szívetekben, ne dicsekedjetek a „bölcsességetekkel”! Az ilyen dicsekedés hazugság lenne, amely eltakarja az igazságot.', 'Az ilyen „bölcsesség” nem a Mennyből jön, nem Istentől származik, nem a Szent Szellemtől, hanem a földről, sőt a gonosz szellemektől.', 'Mert ahol irigység, féltékenység és önző törekvések uralkodnak, ott zűrzavar és mindenféle gonosz dolog is megtalálható.', 'A Mennyből, vagyis Istentől származó bölcsesség elsősorban tiszta, azután békeszerető, figyelmes, kíméletes, megértő, és nagyon irgalmas. Az ilyen bölcsesség sok jó „gyümölcsöt” terem, azon kívül igazságos, nem kivételez senkivel és őszinte.', 'Akik békességet teremtenek, békességben vetnek el olyan magokat, amikből idővel az igazságosság „gyümölcse” terem, vagyis olyan dolgok, amelyek Isten számára kedvesek.'], ['Miért harcoltok, vitatkoztok és veszekedtek egymással? Mert folyton önző kívánságok dúlnak a szívetekben!', 'Nagyon kívántok megszerezni bizonyos dolgokat, de nem kapjátok meg. Ezért gyilkoltok, irigykedtek másokra, és mégsem tudjátok megszerezni, amit szeretnétek. Veszekedtek és harcoltok, mégsem kapjátok meg, amit akartok, mert nem kéritek.', 'Vagy ha kéritek is, mégsem kapjátok meg, mert nem helyes indulattal kéritek. Hiszen csak arra kellene, hogy önző módon magatok élvezzétek.', 'Olyanok vagytok Istenhez, mint a férjéhez hűtlen, házasságtörő asszony! Hát nem tudjátok, hogy a világot szeretni annyi, mint Istent gyűlölni? Ha valaki a világ barátja akar lenni, az Isten ellensége lesz.', 'Vagy azt gondoljátok, az Írás csak üres beszéd? Pedig az Írás azt mondja, hogy a Szent Szellem féltékeny és erős szeretettel kíván bennünket, hogy csakis az övéi legyünk. Isten maga adta a Szent Szellemet, hogy bennünk éljen.', 'Isten azonban egyre nagyobb kegyelmet ad nekünk. Ezért mondja az Írás: „Isten ellenáll a büszke embernek, de az alázatosnak kegyelmet ad.”', 'Adjátok hát oda magatokat Istennek, és engedelmeskedjetek neki! Ugyanakkor álljatok ellen a Sátánnak, és ő el fog szaladni tőletek.', 'Jöjjetek közel Istenhez, és ő is közeledni fog hozzátok! Ti bűnösök, takarítsátok ki a bűnöket az életetekből! Tisztítsátok meg a szíveteket, és ne próbáljátok többé Istent is, meg a világot is követni!', 'Ahogyan Istenhez közeledtek, szomorkodjatok, bánjátok meg a bűneiteket, és sírjatok! Nevetés helyett sírjatok, öröm helyett szomorkodjatok!', 'Alázzátok meg magatokat Isten előtt, és ő majd felemel benneteket!', 'Testvéreim, ne kritizáljátok egymást! Mert aki testvérét vádolja, vagy elítéli, az a Törvényt kritizálja és ítéli el. Ha pedig a Törvényt elítéled, akkor nem engedelmeskedsz neki, és bíróvá teszed magadat.', 'Pedig csak egyetlen Törvényhozó és Bíró van: Isten! Ő az, aki meg tud menteni, vagy el tud pusztítani. De ki vagy te, hogy a másik ember felett bíráskodsz?', 'Vannak, akik azt mondják: „Ma, vagy holnap elmegyünk abba a városba. Ott maradunk egy évig, üzleteket kötünk, és sok pénzt keresünk”. Jól figyeljetek!', 'Azt sem tudjátok, mit hoz a holnap! Hiszen az egész életetek olyan, mint a pára, amely csak kevés ideig látszik, azután szétfoszlik.', 'Ehelyett azt kellene mondanotok: „Ha az Úr akarja, és élünk, ezt meg ezt fogjuk tenni.”', 'Ti pedig magabiztosak és büszkék vagytok — minden ilyen büszkeség gonosz dolog!', 'Ha valaki elmulasztja a lehetőséget, hogy valami jót tegyen, bűnt követ el.'], ['Ti, gazdagok, figyeljetek rám! Jajgassatok, és hangosan sírjatok, mert nyomorúság következik rátok!', 'Gazdagságotok elpusztult, szép ruháitokat a moly rágta szét,', 'aranyotokat és ezüstötöket pedig a rozsda emésztette meg. Éppen ez a rozsda lesz a bizonyíték ellenetek. Sőt, ez a rozsda még a testeteket is megemészti, mint a tűz! Képesek voltatok még az utolsó napokban is vagyont gyűjteni!', 'Figyeljetek, gazdagok! A földjeiteken dolgozó aratómunkások fizetéséből elloptatok. De az a rész, amit nem fizettetek ki nekik, vádol benneteket Isten előtt! Isten, a Seregek Ura pedig meghallotta a becsapott aratómunkások kiáltását.', 'Ti, gazdagok! Bőségben és pazarlóan éltetek. Amit csak megkívántatok magatoknak, megszereztétek. Meghizlaltátok magatokat, mint az állatokat szokták a levágás napjára.', 'Elítéltétek és meggyilkoltátok az ártatlan embereket, akik nem álltak ellen nektek.', 'Testvéreim, az Úr vissza fog jönni. Addig pedig várjatok türelmesen! Gondoljatok a földművesre, aki türelmesen várja, hogy szántóföldje gazdag termést hozzon! Igen, türelmesen várja, amíg az őszi és a tavaszi eső megöntözi a földet.', 'Ti is várjatok türelemmel! Erősítsétek meg a szíveteket, mert az Úr hamarosan visszajön!', 'Testvéreim, többé ne panaszkodjatok egymásra, nehogy elítéljenek benneteket! Nézzétek, a Bíró már az ajtó előtt áll!', 'Emlékezzetek a prófétákra, akik az Úr nevében szóltak! Kövessétek a példájukat: sok gonosz dolgot szenvedtek el, mégis türelmesek maradtak.', 'Gondoljatok arra, hogy áldottnak mondjuk azokat, akik a szenvedésben kitartottak. Hallottatok Jóbról, aki türelmesen viselte a szenvedést. Tudjátok, mennyire bőségesen megáldotta végül az Úr — így mutatta meg jóságát és irgalmát!', 'Testvéreim, a legfontosabb, hogy ezentúl ne esküdözzetek égre-földre, se semmi másra, amikor megígértek valamit! Amikor „igen”-t mondotok, az legyen valóban „igen”. Ha pedig „nem”-et, az legyen valóban „nem”! Különben ítélet alá kerülhettek.', 'Ha közületek valaki bajban van, imádkozzon! Ha örül, énekeljen!', 'Aki beteg, hívja magához a gyülekezet vezetőit! Azok pedig imádkozzanak érte, és kenjék meg olajjal a beteget az Úr nevében!', 'Mert a hitből való imádság hatására a beteg meg fog gyógyulni: az Úr helyreállítja az egészségét. Ha pedig a beteg valami bűnt követett el, az Úr megbocsát neki.', 'Ezért mondjátok el egymásnak a bűneiteket, és imádkozzatok egymásért, hogy meggyógyuljatok! Mert az igazságos ember erőteljes imádsága hatalmas dolgokra képes.', 'Illés próféta is ugyanolyan ember volt, mint mi. Amikor erősen imádkozott, hogy ne legyen eső az országban, nem is esett három és fél évig.', 'Amikor pedig újra imádkozott, az ég ismét esőt adott, és a föld is termést hozott.', 'Testvéreim, előfordulhat, hogy közületek valaki letér az igaz útról. Ekkor valaki más segíthet neki, hogy visszataláljon Istenhez.', 'Aki segít neki, tudja meg, hogy a haláltól menti meg annak a bűnösnek a lelkét, egyúttal pedig sok bűnt segít eltakarni.']], '1Peter': [['Péter, Jézus Krisztus apostola üdvözletét küldi Isten kiválasztott népének. Azoknak, akik szétszóródva élnek Pontuszban, Galáciában, Kappadóciában, Ázsiában és Bitiniában.', 'Az Atya-Isten réges-régen elhatározta, hogy kiválaszt, és szent népévé tesz benneteket a Szent Szellem által. Isten arra választott ki benneteket, hogy engedelmeskedjetek neki, és hogy megtisztítson titeket a Jézus Krisztus vére (halála) által. Isten adjon nektek egyre több kegyelmet és békességet!', 'Áldott legyen az Isten, Urunknak, Jézus Krisztusnak Atyja, mert nagy irgalma által újra megszült bennünket. Így lett új életünk. Ez pedig élő reménységet jelent a számunkra, mivel Jézus Krisztus feltámadt a halálból!', 'Most tehát reménységgel várjuk azokat az áldásokat, amiket Isten készített nekünk, a gyermekeinek. Ezeket az áldásokat semmi sem teheti tönkre, soha meg nem fakulnak, sem nem veszítenek az értékükből, mert a Mennyben őrzik őket a számotokra.', 'Mindez a tiétek, akiket Isten hatalma védelmez a hitetek által, ameddig Isten megmentő kegyelmét teljesen megtapasztaljátok majd. Ez a teljes megmenekülés már el van készítve, de csak az idők végén válik jól láthatóvá.', 'Ezért nagy öröm tölt el benneteket, annak ellenére, hogy most még egy kis ideig különböző megpróbáltatások szomorúságot okoznak nektek.', 'Miért van ez így? Mert szükséges, hogy ezek a nehézségek próbára tegyék a hiteteket, vajon valódi-e. Az igazi hit ugyanis értékesebb a színtiszta aranynál. Az aranyat tűzzel tisztítják meg, mégsem marad meg örökké. Hitetek viszont, miután kipróbálták, és valódinak bizonyult, dicséretet, elismerést és dicsőséget szerez nektek, amikor Jézus Krisztus megjelenik.', 'Igaz, hogy ti nem ismertétek Jézust személyesen, de mégis szeretitek őt. Bár most sem látjátok, mégis hisztek benne, és dicsőséges öröm tölt el benneteket, amit lehetetlen szavakkal kifejezni.', 'Így éritek el a hitetek célját: lelketek megmenekülését és teljes átformálódását.', 'Ezt a megmenekülést próbálták megérteni, ezt kutatták nagy szorgalommal a régi időkben a próféták is, akik Isten megmentő kegyeleméről prófétáltak, amely most megérkezett hozzátok.', 'Ezek a régi próféták azt szerették volna tudni, hogy mikor és hogyan fog megtörténni az, amit a Krisztus Szelleme mutatott nekik. A Szent Szellem a prófétákban élt, és előre megmutatta Krisztus szenvedéseit és az utána következő dicsőségét.', 'Azt is megmagyarázta a prófétáknak, hogy a munkájukkal nem saját maguknak, hanem az utánuk következő nemzedékeknek szolgálnak. Igen, ti vagytok ezek, és a ti javatokra szolgál mindaz, amit a próféták mondtak. Mert ugyanezekről beszéltek azok az emberek is, akik mostanában az örömhírt elhozták hozzátok. Isten azért küldte a Mennyből a Szent Szellemet, hogy segítsen ezeknek az embereknek az örömhírt elterjeszteni. Ezeket a dolgokat még az angyalok is nagyon szeretnék jobban érteni.', 'Ezért készüljetek fel a szolgálatra! Legyetek józan gondolkodásúak! Amikor Jézus Krisztus megjelenik, Isten kegyelmét hozza magával a számotokra. Ebben a kegyelemben reménykedjetek teljes erővel!', 'Régebben, amikor még nem ismertétek Jézus Krisztust, a bennetek lévő gonosz kívánságok szerint éltetek. De most Isten engedelmes gyermekei lettetek. Ezért ne éljetek tovább úgy, mint régen,', 'hanem életetek minden területén szentek legyetek, mivel Isten is szent, aki elhívott benneteket.', 'Mert ezt mondja az Írás: „Szentek legyetek, mert én is szent vagyok.” — mondja Isten.', 'Amikor imádkoztok, édesapának hívjátok Istent. Tudjátok, hogy ő kivételezés nélkül és igazságosan fog megítélni minden embert. Ezért Isten iránti tisztelettel és istenfélelemmel éljetek, mint akik csak átutazóban vannak a földön.', 'Tudjátok, hogy régen számotokra sem volt az életnek igazi értelme. Ezt az életet őseitektől örököltétek. Isten kiszabadított benneteket ebből a céltalan életből, de ez neki is sokba került. Nem pénzzel, arannyal, vagy ezüsttel fizetett értetek, ami elveszti az értékét,', 'hanem Krisztus vérével (halálával), ami mindennél értékesebb. Ez a vér olyan, mint a hibátlan áldozati bárány vére.', 'Isten már a világ teremtése előtt kiválasztotta Krisztust, aki csak most, ezekben az utolsó napokban jelent meg értetek.', 'Sőt, a halálból is feltámasztotta Krisztust, és dicsőséget adott neki. Krisztus által hisztek Istenben ti is, ezért nemcsak bíztok, hanem reménykedtek is őbenne.', 'Mivel engedelmeskedtetek az igazságnak, ezzel megtisztítottátok lelketeket. Most tehát éljetek képmutatás nélkül, őszinte testvéri szeretetben! Isten szeretetével, buzgón és tiszta szívvel szeressétek egymást!', 'Újból születtetek, ezért most már új életetek van. De ez nem halandó forrásból származik, mint a földi élet, hanem halhatatlanból. Ez a forrás pedig Isten beszéde, amely eleven és örökké érvényes.', 'Ahogyan az Írás is mondja: „Minden ember olyan, mint a fű, és minden emberi dicsőség, mint a mező virága. A fű kiszárad, lehull a virág,', 'de az Úr beszéde örökké érvényes marad.” Ézs 40:6-8 Ezt a beszédet hallottátok ti is, amikor az örömhírt megismertétek.'], ['Most azért takarítsatok ki a lelketekből minden gonoszságot és képmutatást! Ne hazudjatok, ne csapjatok be senkit, ne irigykedjetek, és ne mondjatok senkiről rosszat!', 'Olyanok vagytok, mint az újszülött csecsemők. Tehát kívánjátok a tiszta szellemi „tejet”, amely segít, hogy felnőjetek, és elérjétek a teljes megmenekülést.', 'Igen, nagyon kívánnotok kell ezt, mivel megízleltétek az Úr jóságát.', 'Az Úr Jézus az „Élő Kő”, akit az emberek visszautasítottak. Isten számára azonban nagyon értékes, mert Isten őt választotta ki. Ezért jöjjetek Jézushoz!', 'Hiszen ti is olyanok vagytok, mint az élő kövek, akikből a szellemi templom épül fel. Ebben a templomban ti vagytok a szent papok. Ti viszitek Istennek a szellemi áldozatokat. Ezeket Isten azért fogadja szívesen, mert Jézus Krisztus által viszitek elé.', 'A Szentírás is azt mondja: „Nézzétek, én választottam ki egy értékes sarokkövet, és leteszem Sionban. Aki benne bízik, nem fog csalódni soha.” Ézs 28:16', 'Ez a kő (Jézus) értékes kincs a számotokra, akik hisztek benne. De a hitetlenekre ez vonatkozik: „Az a kő lett az épület sarokköve, amit az építők félredobtak.” Zsolt 118:22', 'Igen, a hitetleneknek (Jézus) „az a kő, amelyben az emberek megbotlanak, és a szikla, amely miatt elesnek.” Ézs 8:14 Az emberek azért botlanak meg benne, mert nem akarnak engedelmeskedni Isten beszédének. Az ilyen embereket Isten erre ítélte.', 'Ti azonban kiválasztott nép vagytok, papok királysága és szent nemzet. Olyan nép, amely csak Isten tulajdona. Titeket azért választott ki, hogy mindenkinek hirdessétek Isten csodálatos tetteit. Mert ő hívott ki bennünket a sötétségből abba a csodálatos világosságba, ahol ő maga lakik.', 'Régen ti nem tartoztatok Isten népéhez. Most azonban Isten népévé váltatok. Régen nem ismertétek, most azonban már ti is megtapasztaltátok Isten kegyelmét.', 'Szeretett testvéreim, kérlek benneteket, ne engedjetek a régi emberi természet gonosz kívánságainak, mert ezek a lelketek ellen harcolnak. Hiszen csak átutazóban vagytok ezen a földön, és valódi otthonotok nem itt van.', 'Itt körül vagytok véve olyan emberekkel, akik nem hisznek Istenben. Ezek sokszor azzal vádolnak titeket, hogy gonosztevők vagytok. Tehát éljetek úgy, hogy mindenki lássa, milyen jó dolgokat tesztek, milyen jól és békességben éltek! Azon a napon pedig, mikor Isten megjelenik, még a hitetlenek is dicsőíteni fogják Istent ezek miatt a jó dolgok miatt.', 'Az Úr iránti tiszteletből engedelmeskedjetek mindenkinek, aki ezen a világon valamilyen hatalmat kapott! Igen, engedelmeskedjetek a császárnak, akié a legfőbb hatalom,', 'és azoknak a kisebb vezetőknek is, akiket a császár nevezett ki. Hiszen ezek azért kapták a hatalmukat, hogy megbüntessék a gonosztevőket, és megjutalmazzák azokat, akik jót tesznek.', 'Mert az az Isten akarata, hogy jó dolgokat tegyetek, és így senki ne tudjon ostoba módon vádolni benneteket.', 'Éljetek szabadságban, és legyetek Isten rabszolgái! De a szabadságotokkal ne éljetek vissza! Ne használjátok arra, hogy valami gonoszságot kimagyarázzatok vele.', 'Tiszteljetek minden embert! Isten családjában minden testvéreteket szeressétek! Méltó módon tiszteljétek Istent! A királyt is tiszteljétek!', 'Ti rabszolgák, fogadjátok el uraitok hatalmát, engedelmeskedjetek nekik, és tiszteljétek őket! De ne csak azokat, akik jók és emberségesek, hanem azokat is, akik igazságtalanok!', 'Mert az dicséretre méltó és jó dolog, ha valakinek istenfélő magatartása miatt kell igazságtalanul szenvednie.', 'Ha viszont azért szenved, mert vétkezett, akkor nem nagy dicsőség, ha megérdemelt büntetését eltűri. Ellenben ha jót tesztek, és amiatt kell szenvednetek, és mégis türelemmel viselitek, az tetszik Istennek.', 'Hiszen éppen erre hívott el benneteket! Gondoljátok meg, hogy Krisztus is szenvedett értünk! Ezzel példát adott a nekünk, hogy ebben is kövessük. Ahogyan meg van írva:', '„Ő nem követett el semmi bűnt, és soha semmi gonoszságot nem mondott.” Ézs 53:9', 'Mikor rosszat mondtak róla, nem beszélt vissza. Mikor bántották és verték, nem fenyegetőzött, hanem teljesen rábízta magát Istenre, aki igazságosan ítél.', 'Krisztus a mi bűneinket magára vette, sőt, a saját testében felvitte a keresztfára, amikor megölték. Azért tette ezt, hogy többé ne a bűnöknek, hanem Isten számára elfogadható módon éljünk. Krisztus sebei által meggyógyultatok betegségeitekből.', 'Olyanok voltatok, mint a nyájtól elkószált és eltévedt juhok. De most visszatértetek a Pásztorhoz: ő vigyáz a lelketekre, védelmez, és őriz benneteket.'], ['Asszonyok, ti is ugyanígy fogadjátok el a férjetek fennhatóságát, és engedelmeskedjetek nekik! Így még azokat a férjeket is megnyerhetitek Isten számára, akik az Isten beszédének nem akarnak engedelmeskedni. Nem kell semmit sem mondanotok, az fogja meggyőzni a férjeteket, ha látják,', 'milyen tiszta és istenfélő életet éltek.', 'Ne a frizurátokkal, arany ékszerekkel, vagy drága ruhákkal akarjatok külsőleg szépnek látszani.', 'A szépségetek belülről, a szívetekből sugározzon, kedves és nyugodt szellemetekből. Mert ez a szépség örökkévaló, és ez az, amit Isten igazán értékel.', 'Ez tette széppé a régi idők szent asszonyait. Ők is Istenben reménykedtek, és engedelmeskedtek a férjüknek.', 'Ilyen asszony volt Sára is, aki engedelmeskedett a férjének, Ábrahámnak, és urának hívta őt. Ti is Sára példáját követitek, ha azt teszitek, ami helyes, és nem féltek semmitől.', 'Ugyanígy, férjek, ti is megértően bánjatok a feleségetekkel. Úgy tiszteljétek őket, mint a gyengébbeket illik! De tiszteljétek őket úgy is, mint akikkel együtt kaptátok Isten életet adó kegyelmét! Így bánjatok velük! Ellenkező esetben hiába imádkoztok, nem lesz semmi eredménye!', 'Végül pedig, éljetek egyetértésben, harmóniában, ugyanaz a gondolkodásmód és törekvés legyen bennetek! Igyekezzetek egymást megérteni! Szeressétek egymást, mint igazi jó testvérek! Legyetek együttérzők és alázatosak!', 'Soha ne bánjatok rosszul azzal, aki veletek rosszul bánik! Se ne mondjatok rosszat annak, aki nektek rosszat mond! Ellenkezőleg: áldással viszonozzátok a rosszat! Hiszen Isten erre hívott el benneteket, és így kapjátok meg az ő áldását.', 'Ahogyan az Írás mondja: „Aki szereti az életét, és jó napokat akar látni, az ne mondjon semmi gonoszságot, se ne hazudjon!', 'Forduljon el a gonosztól, és tegyen jót, keresse a békességet, és őrizze meg!', 'Mert az Úr figyeli az igaz embereket, és meghallgatja imádságukat; De szembeszáll azokkal, akik gonoszságot művelnek.” Zsolt 34:13-17', 'Ugyan ki bánt benneteket, ha igazán a jóra törekedtek?', 'De ha jót tesztek, és mégis szenvednetek kell, akkor is örüljetek! Tehát „ne féljetek tőlük, és ne hagyjátok magatokat megijeszteni!”', 'Szívetekben Krisztust tiszteljétek, mint Uratokat! Mindig legyetek készek, hogy meg tudjatok felelni azoknak, akik azt kérdezik, miben reménykedtek!', 'De szelíden és tisztelettel válaszoljatok nekik! Legyen tiszta a lelkiismeretetek! Így akik Krisztus követése miatt kritizálnak benneteket, szégyent fognak vallani.', 'Lehet, hogy jót tesztek, és igazságosan éltek, mégis szenvednetek kell. De ha Istennek ez az akarata, ez még mindig sokkal jobb, mintha valami rosszat tesztek, és amiatt szenvedtek.', 'Hiszen maga Krisztus is meghalt egyszer a bűnök miatt. Az Ártatlan halt meg a bűnösökért, hogy Istenhez vezessen benneteket. Testileg ugyan meghalt, de a Szent Szellem életre keltette.', 'A Szent Szellem által elment és beszélt azoknak a szellemeknek, akik a börtönben voltak.', 'Ezek azok, akik nem engedelmeskedtek Istennek Nóé idejében. Pedig Isten türelmesen várt rájuk, amíg Nóé a Bárkát építette. Kevesen, mindössze nyolcan mentek be a Bárkába. Csak ezek az emberek menekültek meg az Özönvízből és a víz által.', 'A mostani vízbe való bemerítés arra az Özönvízre és annak a nyolc embernek a megmenekülésére emlékeztet. Ez a bemerítés most titeket ment meg, de nem azzal, hogy testetekről a piszkot lemossa, hanem arra való, hogy Istentől tiszta szívet kérjetek. Ez pedig azért lehetséges, mert Jézus Krisztus feltámadt a halálból,', 'felment a Mennybe, és Isten jobb oldalán ül. Minden angyal, minden hatalmasság és minden erő felett ő uralkodik.'], ['Krisztus is szenvedett, amikor ebben a testben élt. Ezért erősítsétek meg magatokat a Krisztuséhoz hasonló gondolkodással! Mert aki testi szenvedést visel el, az eltávolodik a bűntől,', 'hogy földi életének hátralevő idejét ne emberi vágyak, hanem Isten akaratának teljesítésére szánja.', 'Hiszen éppen elég időt pocsékoltatok már el olyan dolgokkal, amiket a hitetlen emberek szeretnek csinálni. Szexuális bűnökben éltetek, szenvedélyeiteket követtétek, részegeskedtetek, vad mulatságokba jártatok, és utálatos bálványokat imádtatok.', 'De most a hitetlenek csodálkozva nézik, hogy már nem folytatjátok velük együtt ezt a romlott és vad életmódot, és emiatt gonosz dolgokat mondanak rólatok.', 'Egyszer azonban felelniük kell annak, aki készen áll, hogy minden embert megítéljen: élőket és holtakat egyaránt.', 'Mert az örömhírt még azoknak is kihirdették, akik már régen meghaltak, hogy a Szent Szellem által élhessenek, ahogyan Isten is él. Ezeket a régi embereket is meg fogja Isten ítélni annak megfelelően, amit életükben tettek, akárcsak a többieket.', 'Közeledik már az idő, amikor minden a csúcspontjára jut, és befejeződik! Ennek megfelelően legyetek józanok, éberek és mértékletesek, hogy imádkozni tudjatok!', 'Az a legfontosabb, hogy ápoljátok és őrizzétek meg az egymás iránti isteni szeretetet, mert ez a szeretet rengeteg bűnt eltakar.', 'Legyetek vendégszeretők, és ne panaszkodjatok!', 'Mindegyikőtök kapott valamilyen szellemi ajándékot Istentől. Ezzel az ajándékkal szolgáljátok egymást, mint hűséges szolgák, akik Isten sokféle kegyelmével jól gazdálkodnak.', 'Aki beszél, Isten szavait mondja, aki pedig szolgál, azzal az erővel szolgáljon, amit Isten ad, hogy ezáltal mindig Istené legyen a dicsőség Jézus Krisztus által. Mert övé a dicsőség és a hatalom örökké. Ámen!', 'Kedves barátaim, ne érjenek benneteket meglepetésként ezek a mostani szenvedések! Ezeknek az a célja, hogy kipróbálják a hiteteket. Ne gondoljátok, hogy valami szokatlan dolog történik veletek!', 'Inkább örüljetek, hogy részt vehettek Krisztus szenvedéseiben. Így azután teljes szívvel örülhettek akkor is, amikor dicsősége megjelenik.', 'Ha az emberek azért bántanak benneteket, mert Krisztust követitek, akkor boldogok és áldottak vagytok, mert Isten Szelleme, a Dicsőség Szelleme megnyugszik rajtatok.', 'Közületek senki se szenvedjen amiatt, hogy gyilkos, tolvaj, bűnöző, vagy akár más dolgába avatkozik.', 'De ha azért szenved, mert keresztény, akkor ne szégyellje, hanem adjon hálát Istennek, hogy a Krisztus nevét viseli!', 'Mert itt az ideje, hogy az Isten családján kezdve elinduljon az ítélet. Ha pedig velünk kezdődik, mi lesz a vége azok számára, akik nem engedelmeskednek az Istentől jövő örömhírnek?', 'Ha „nehéz az igaznak megmenekülni”, mi lesz az istentelenek és a bűnösök sorsa?', 'Ezért akik jót cselekedve és Isten akarata szerint szenvednek, bízzák rá magukat hűséges Teremtőjükre!'], ['Most pedig a köztetek lévő gyülekezeti vezetőknek szeretnék tanácsokat adni. Magam is ilyen vezető, és így a társatok is vagyok. Láttam Krisztus szenvedéseit, és veletek együtt fogok részt venni a dicsőségben, amely majd mindenki számára látható lesz.', 'Kérlek benneteket, legyetek olyanok, mint a jó pásztor: gondozzátok, védjétek és vezessétek a rátok bízott emberek csoportját. Olyan ez a csoport, mintha Isten nyája lenne. Vigyázzatok rájuk, és törődjetek velük, de ne kényszerből, hanem önként, mert ez Isten akarata. Boldogan és vidámsággal végezzétek ezt a munkát, ne a pénz utáni kívánságtól hajtva!', 'Ne zsarnokoskodjatok a rátok bízott embereken, hanem mutassatok nekik példát!', 'Azután, amikor a Főpásztor (Jézus) majd megjelenik, dicsőséges koronát kaptok, amely soha nem veszti el a szépségét.', 'Fiatalok, ti is ugyanígy engedelmeskedjetek a gyülekezet vezetőinek! Mindannyian legyetek alázatosak egymás iránt, mert: „Isten ellenáll a büszkéknek, de az alázatosokkal kegyelemmel bánik.” Péld 3:34', 'Ezért alázzátok meg magatokat Isten hatalmas keze alatt, hogy amikor eljön az ideje, ő meg felemeljen benneteket!', 'Bízzátok rá minden gondotokat, mert ő gondot visel rátok!', 'Legyetek józanok, kiegyensúlyozottak, és vigyázzatok, mert ellenségetek, a Sátán, kerülget benneteket. Úgy járkál körbe-körbe, mint az éhes oroszlán: ordítva keresi a zsákmányát, akit megehetne.', 'Szilárd hittel álljatok meg vele szemben! Hiszen tudjátok, hogy ehhez hasonló szenvedést állnak ki testvéreitek is mindenhol az egész világon.', 'Igen, szenvedni fogtok egy kis ideig. De azután Isten maga fog helyreállítani, megerősíteni, felépíteni, megalapozni benneteket. Meg fogja tenni, mert ő a forrása minden kegyelemnek, és arra hívott el benneteket, hogy örökké tartó dicsőségében részesüljetek. Ez a dicsőség pedig Jézus Krisztusban érhető el.', 'Övé a hatalom mindörökké! Ámen!', 'Ezt a rövid levelet Szilvánusz segítségével írtam, aki hűséges testvérünk Krisztusban. Azért írtam nektek, hogy bátorítsalak és megerősítselek benneteket. Meg akarom mondani nektek, hogy ez az Istennek igazi kegyelme. Maradjatok is meg ebben szilárdan!', 'Üdvözöl benneteket a Babilonban lévő gyülekezet, amelyet Isten ugyanúgy kiválasztott, mint benneteket. Üdvözletét küldi nektek Márk, aki Krisztusban a fiam.', 'Köszöntsétek egymást a szeretet csókjával! Békesség legyen bennetek és közöttetek, akik Krisztusban vagytok!']], '2Peter': [['Simon Péter, Jézus Krisztus szolgája és apostola, üdvözletemet küldöm nektek, akik ugyanolyan értékes hitet kaptatok, mint mi. Ezt a hitet azért kaptuk, mert Istenünk és Megmentőnk, Jézus Krisztus igazságos.', 'Mind több és több kegyelem és békesség töltsön be titeket azáltal, hogy Istent és Jézust, a mi Urunkat személyesen és egyre mélyebben megismeritek.', 'Az ő isteni hatalma mindennel megajándékozott bennünket, ami az élethez és Isten szolgálatához szükséges. Úgy kapjuk meg ezeket, hogy egyre jobban és jobban megismerjük őt, aki a saját dicsőségével és csodálatos tetteivel hívott el bennünket.', 'Ezek által igen nagy és értékes áldásokkal ajándékozott meg bennünket, ahogyan megígérte. Ezeket az áldásokat pedig azért adta, hogy saját isteni természetének részesei lehessünk, és a világban lévő romlottságtól elmenekülhessünk. A romlottság gyökere az olyan kívánság, amely gonosz dolgokra irányul.', 'Mivel ilyen nagy áldásokat kaptatok, teljes erővel törekedjetek arra, hogy a hitetek mellett fejlődjön ki bennetek a jóság, tudás,', 'mértéktartás, türelem,', 'istenfélő magatartás, a testvéreitek iránti kedvesség, és az isteni szeretet is.', 'Ha mindezek a tulajdonságok megvannak, és egyre erősödnek bennetek, akkor segíteni fognak abban, hogy eredményesek és hatékonyak legyetek. Ugyanakkor elvezetnek benneteket Urunk, Jézus Krisztus teljes megismerésére is.', 'Akiből viszont hiányoznak ezek a tulajdonságok, az olyan, mintha vak lenne, vagy rövidlátó, mert elfelejtette, hogy régi bűneit Isten megbocsátotta.', 'Ezért, testvéreim, még inkább törekedjetek arra, hogy megerősítsétek: Isten elhívott és kiválasztott benneteket. Mert ha ezt teszitek, nem fogtok megbotlani, vagy elesni soha,', 'és nagyszerű fogadtatásban lesz részetek Urunk és Megmentőnk, Jézus Krisztus örökké tartó Királyságában.', 'Ti ugyan jól tudjátok ezeket a dolgokat, és kitartóan ragaszkodtok az igazsághoz, amelyet elfogadtatok, mégis, segíteni akarok nektek, hogy soha ne felejtsétek el ezeket.', 'Igen, helyesnek tartom, hogy amíg ebben a földi testben élek, emlékeztesselek benneteket.', 'Ugyanis tudom, hogy nem sokára el kell hagynom ezt a világot, amint azt Urunk, Jézus Krisztus kijelentette nekem.', 'Ezért minden igyekezetemmel azon leszek, hogy segítsek nektek emlékezni ezekre a dolgokra, még akkor is, amikor már elköltöztem.', 'Beszéltünk nektek arról, hogy Urunk, Jézus Krisztus teljes hatalommal fog visszajönni. De nem ravaszul kitalált történeteket meséltünk el nektek. Nem! Mi a saját szemünkkel láttuk Jézus fenséges nagyságát!', 'Hiszen mi ott voltunk Jézussal együtt a szent hegyen, amikor az Atya-Istentől dicsőséget és megtiszteltetést kapott. Ugyanis, a Felséges Dicsőség (az AtyaIsten) hangja így szólt hozzá:', '„Ez az én Fiam, akit nagyon szeretek. Őbenne gyönyörködöm.” Mi valóban hallottuk ezt a Mennyből jövő hangot!', 'Ezért teljesen megbízhatónak tartjuk a próféták üzenetét. Ti is jól teszitek, ha hallgattok a prófétákra, mert az ő szavuk olyan, mint a fény a sötétségben. Figyeljetek is rá, amíg eljön a hajnal, és a hajnalcsillag felkel a szívetekben!', 'Mindenekelőtt meg kell értenetek, hogy az Írásban található próféciák közül egyik sem származott a próféta saját gondolataiból.', 'Mert soha egyetlen prófécia sem született emberek akaratából, hanem úgy, hogy bizonyos embereket a Szent Szellem indított, és arra biztatott, hogy beszéljenek. Így valójában Isten szólt általuk.'], ['Voltak azonban hamis próféták is az Isten népe között. Ez ma is így van. Ugyanígy, közöttetek is lesznek hamis tanítók. Ezek észrevétlenül ártalmas és hamis tanításokat csempésznek közétek, amivel sok kárt okoznak. Úgy tanítanak, hogy nehéz észrevenni, milyen téves a felfogásuk. Egészen addig elmennek, hogy megtagadják a Mestert (Jézust), aki pedig megmentette őket. Ezzel hirtelen és gyors pusztulást hoznak magukra.', 'Sokan követik majd őket ezekben a gonosz dolgokban. Mások pedig miattuk fognak sok rosszat mondani az igazság útjáról.', 'Ezek a hamis tanítók mindenféle hazugságot kitalálnak, hogy kihasználjanak benneteket, mert csak a pénzetek kell nekik. Azonban Isten már régóta ítéletet hirdetett felettük, és biztos pusztulás vár rájuk.', 'Amikor az angyalok követtek el bűnt, Isten nem hagyta őket sem büntetés nélkül. Az alvilág sötét mélyére zárva őrzik őket az ítélet napjáig.', 'Isten megbüntette azokat a régi embereket is, akik gonoszak voltak: az Özönvízzel pusztította el őket. Csak Nóét mentette meg, aki figyelmeztette a többieket Isten igazságos ítéletére. Igen, az Özönvízből csak Nóé menekült meg hét másik emberrel együtt.', 'Hasonlóképpen pusztulásra ítélte Isten Sodomát és Gomorát, azokat a gonosz városokat. Úgy megégette őket, hogy csak hamu maradt belőlük. Példájuk figyelmeztetésül szolgál az istentelen embereknek, hogy lássák, mi vár rájuk.', 'Ugyanakkor Isten kimentette Sodomából Lótot, akit elfogadott. Lót jó ember volt, és szenvedett a körülötte élő istentelen emberek gonoszsága miatt.', 'Nap mint nap látta és hallotta, milyen gonosz dolgokat csinálnak a többiek, és ez gyötörte az igaz lelkét.', 'Mindebből láthatjátok, hogy az Úr ki tudja menteni a megpróbáltatásokból azokat, akik őt szolgálják. Ugyanakkor fogva tartja a gonoszokat az Ítélet Napjáig, amikor majd megkapják a büntetésüket.', 'Ez a büntetés különösen azokra vonatkozik, akik bűnös emberi természetük romlott kívánságai szerint élnek, meg azokra, akik semmibe veszik Isten fennhatóságát. Ezek a hamis tanítók vakmerők, elbizakodottak, és a saját fejük után mennek. Még attól sem riadnak vissza, hogy dicsőséges lényekről gonoszul és káromkodva beszéljenek.', 'Az angyalok nem mondanak azokra a lényekre rossz dolgokat, sem nem vádolják őket az Úr előtt. Pedig az angyalok erősebbek és hatalmasabbak náluk!', 'Ezek a hamis tanítók viszont gonosz dolgokat mondanak azokról, amiket nem is ismernek. Úgy viselkednek, mint értelmetlen vadállatok, akik gondolkodás nélkül követik ösztöneiket, és csak arra valók, hogy megfogják és levágják őket. Igen, ezek a hamis tanítók is hasonló módon fognak elpusztulni.', 'Most sok ember szenved miattuk, de egyszer majd ők is szenvedni fognak! Ez lesz a büntetésük mindazért, amit tettek. Élvezik, ha mindenki szeme láttára gonoszságot követhetnek el. Olyanok, mint a piszkos folt a ruhán! Szégyent hoznak rátok, amikor együtt esztek velük.', 'Ha ránéznek egy asszonyra, máris megkívánják, és azon jár az eszük, hogyan követhetnének el házasságtörést vele. Folytonosan vétkeznek ilyen módon. A bizonytalankodó embereket bűnre csábítják. Szívüket hozzászoktatták a kapzsisághoz, és átok ül rajtuk.', 'Ezek a hamis tanítók letértek a jó útról, és eltévedtek. Úgy jártak, mint Bálám próféta, aki Bozor fia volt. Szerette volna megkapni a pénzt, amit a gonoszságáért ígértek.', 'De egy szamár mondta meg neki, hogy amit tesz, ellenkezik Isten törvényével. Igen, valóban egy közönséges, teherhordó szamár szólt hozzá, emberi szóval! Pedig egy szamár általában nem tud beszélni, így azonban mégis megakadályozta, hogy a próféta ostobaságot csináljon.', 'Ezek a hamis tanítók olyanok, mint a kiszáradt források, és mint a felhők, amiket a vihar kerget. A legsűrűbb sötétség vár rájuk.', 'Olyan dolgokkal dicsekednek, amiknek semmi értelme sincs. Rossz útra vezetik az embereket: főleg azokat, akik csak nem régen távolodtak el a bűnben élőktől. A hamis tanítók ezt azzal érik el, hogy kihasználják az emberek gonosz kívánságait.', 'Szabadságot ígérnek nekik, pedig ők maguk is a romlottság rabszolgái. Ugyanis az ember annak a szolgája, aki őt legyőzte.', 'Ezek az emberek egyszer már megismerték Urunkat és Megmentőnket, Jézus Krisztust, és így kimenekültek a világ romlott dolgaiból. De ha ezek után megint belekeverednek ugyanazokba a gonosz dolgokba, és megint a régi bűnök uralkodnak rajtuk, akkor még mélyebbre süllyednek, mint ahonnan indultak.', 'Bizony, az ilyen embernek jobb lett volna, ha egyáltalán meg sem ismerte volna az igazság útját! Valóban, jobb lett volna, mint megismerni az igaz utat és azután elfordulni a szent tanítástól, amelyet kaptak.', 'Az ilyen emberekre ráillik a mondás: „A kutya visszamegy ahhoz, amit kihányt”, és „a megfürdetett disznó újra a sárban hempereg.”'], ['Szeretteim, ez már a második levem, amit nektek írok. Mindkettőt azért írtam, hogy emlékeztesselek titeket ezekre a dolgokra. Ezzel a helyes gondolkodásotokat akarom felébreszteni.', 'Emlékezzetek arra, amit régen a szent próféták mondtak! Jusson eszetekbe Urunk és Megváltónk parancsa, amit apostolaitok mondtak nektek.', 'Mindenekelőtt értsétek meg, hogy az utolsó napokban lesznek olyan emberek, akik csúfolódnak, és csak a saját kívánságukat követik.', 'Ezek azt mondják: „Jézus megígérte, hogy vissza fog jönni, igaz? De hol van? Mióta őseink meghaltak, minden ugyanúgy történik, mint a világ teremtésétől kezdve.”', 'Mivel szándékosan nem akarnak emlékezni, ezért el van takarva előlük, hogy az egek már régóta léteztek, és a Földet a vízből és a víz által formálta ki Isten — mindezt pedig a szava által tette.', 'Azután azt a régi világot vízzel árasztotta és pusztította el.', 'A mostani egeket és Földet pedig ugyanez a isteni szó őrzi meg addig, amíg egy napon tűz fogja elpusztítani. Ez ugyanazon a napon fog megtörténni, amikor az istentelen embereket Isten megítéli és elpusztítja.', 'Csak azt az egyet ne felejtsétek el, szeretett testvéreim, hogy az Úrnál egy nap annyi, mint ezer év, és ezer év, mint egy nap.', 'Az Úr nem késik el ígérete teljesítésével, bár vannak, akik ezt gondolják róla. Nem késik, hanem türelmesen vár ránk. Azért vár, mert nem akarja, hogy akár csak egyetlen ember is elvesszen. Ellenkezőleg, azt akarja, hogy mindenki megváltoztassa gondolkozását és életét.', 'Bizony, eljön az Úr Napja! Úgy fog megérkezni, mint a tolvaj. Akkor az egek recsegve-ropogva elmúlnak, az égitestek pedig elégnek és elpusztulnak. Tűzben ég majd el a Föld, és minden, ami rajta van.', 'Ha pedig mindezek így elpusztulnak, gondoljátok meg, hogyan éljetek! Szánjátok oda magatokat Istennek, és őt szolgáljátok!', 'Várva várjátok, sőt siettessétek Isten Napjának eljövetelét! Azon a Napon lángokban pusztulnak el az egek, és az égitestek szétolvadnak a hőségben.', 'Isten ígérete szerint azonban Új Eget és Új Földet várunk, ahol jóság, békesség és igazság fog uralkodni.', 'Szeretett testvéreim, mivel vágyva várjátok ezeket, minden erőtökkel azon igyekezzetek, hogy tisztán, bűntelenül és békességben találjon benneteket az Úr!', 'Urunk türelmesen vár még — értsétek meg, hogy ez sokak számára a megmenekülés lehetőségét jelenti! Ugyanerről írt nektek szeretett testvérünk, Pál is, Istentől kapott bölcsességgel.', 'Ő minden levelében szokott írni ezekről a dolgokról. A leveleiben néha előfordulnak nehezen érthető dogok. Akadnak olyan tanulatlan és bizonytalan emberek, akik ezeket félremagyarázzák és kiforgatják. De nem csak Pál leveleit, hanem az Írások egyéb részeit is kiforgatják az eredeti értelmükből, és ezzel a saját pusztulásukat okozzák.', 'De ti, szeretett testvéreim, mindezeket már előre tudjátok. Vigyázzatok tehát, hogy titeket ne tudjanak félrevezetni ezek a gonosz emberek, és szilárd meggyőződéseteket ne tudják megingatni!', 'Inkább erősödjetek meg Jézus Krisztus kegyelmében! Ő a mi Urunk és Megmentőnk — igyekezzetek minél mélyebben megismerni őt! Övé legyen a dicsőség most és örökké! Ámen!']], '1John': [['Arról írunk nektek, ami kezdettől fogva volt. Arról, akit mi magunk hallottunk, és saját szemünkkel láttunk, akit egészen közelről figyeltünk, sőt, meg is érintettünk a kezünkkel. Ő az Isten élő és életet adó beszéde (Jézus Krisztus).', 'Ő az Élet, aki nyilvánvaló módon megjelent. Mi magunk is láttuk, és bizonyítjuk, hogy ez igaz. Igen, róla beszélünk, az Örök Életről. Ő mindig az Atya-Istennél volt, most azonban látható módon megjelent nekünk.', 'Láttuk és hallottuk őt, és most nektek is elmondjuk ezeket, mert azt akarjuk, hogy ti is közösségben legyetek velünk. Ez pedig azt jelenti, hogy mi mindannyian az Atyával és az ő Fiával, Jézus Krisztussal vagyunk közösségben.', 'Azért írunk most nektek erről, hogy a mi örömünk teljes legyen.', 'Az üzenet, amelyet Jézus Krisztustól hallottunk, és amelyet most nektek kihirdetünk, így szól: Isten világosság, és benne nincs semmi sötétség.', 'Ezért, ha azt mondjuk, hogy közösségben vagyunk Istennel, közben pedig továbbra is a sötétségben élünk, akkor hazudunk, és nem követjük az igazságot.', 'De ha valóban abban a világosságban élünk, amelyben maga Isten is él, akkor mi, akik hiszünk, közösségben vagyunk egymással. Akkor Jézusnak, Isten Fiának vére (halála) megtisztít, és tisztán tart bennünket minden bűntől.', 'Ha nem akarjuk elismerni, hogy bűnösök vagyunk, akkor magunkat csapjuk be, és nincs bennünk az igazság.', 'De ha elismerjük bűneinket, akkor megtapasztaljuk, hogy Isten hűséges és igazságos: megbocsátja bűneinket, és teljesen megtisztít minden gonoszságtól.', 'Ha azt mondjuk, hogy nem követtünk el semmi bűnt, akkor valójában azt állítjuk, hogy Isten hazudik. Akkor Isten üzenetének nincs helye a szívünkben.'], ['Kedves gyermekeim, azért írtam ezt nektek, hogy ne vétkezzetek. De ha valaki mégis bűnt követ el, van aki segít nekünk, és szót emel az érdekünkben az Atya-Istennél: az igazságos Jézus Krisztus!', 'Ő maga volt az áldozat a bűneinkért. De nemcsak a mi bűneinkért, hanem minden ember összes bűnéért is.', 'Ha engedelmeskedünk annak, amit Isten mondott nekünk, akkor biztosak lehetünk benne, hogy valóban megismertük őt.', 'Aki azt mondja: „ismerem Istent”, de nem engedelmeskedik Isten szavának, az hazudik, és az igazságnak nincs helye a szívében.', 'Aki viszont engedelmeskedik Isten beszédének, abban az emberben Isten szeretete elérte a célját.', 'Aki azt mondja, hogy ő Istenben él, annak úgy kell élnie, ahogyan Jézus élt.', 'Kedves testvéreim, amit nektek írok, az egyáltalán nem új dolog, hanem ugyanaz a régi parancs, amit még kezdetben kaptatok. Ez az a tanítás, amit már hallottatok.', 'Mégis, újra mondom nektek, mintha új parancs lenne. Ez az igazság, amely megmutatkozott Jézus életében, és érvényes a ti életetekben is. Igen, mert a sötétség múlik, és már ragyog az igazi világosság.', 'Aki azt mondja, hogy a világosságban él, mégis gyűlöli a testvérét, az valójában még mindig a sötétségben van.', 'Aki Isten szeretetével szereti a testvérét, az megmarad a világosságban, és semmi nincs benne, ami miatt rosszat tenne.', 'De aki gyűlöli testvérét, az a sötétségben van. A sötétségben él, és nem tudja, hová megy, mert a sötétség megvakította.', 'Azért írok nektek, kedves gyermekeim, mert Jézus Krisztusért Isten megbocsátotta a bűneiteket.', 'Azért írok nektek, apák, mert ti már megismertétek azt, aki öröktől fogva él. Azért írok, fiatalok, mert legyőztétek a Gonoszt.', 'Azért írok nektek, gyermekek, mert már megismertétek az Atya-Istent, azért írok nektek, apák, mert megismertétek azt, aki kezdettől fogva él. Azért írok nektek, fiatalok, mert erősek vagytok, Isten beszéde bennetek él, és legyőztétek a Gonoszt.', 'Ne szeressétek ezt a világot, se a világ dolgait! Aki ezt a világot szereti, az nem szereti az Atya-Istent.', 'Ezek azok a gonosz dolgok, amik a világban vannak: olyan dolgokat kívánunk, amik bűnös természetünknek tetszenek, megkívánjuk azokat a bűnös dolgokat, amiket megláttunk, büszkék vagyunk arra, amink van. Mindezek nem az Atya-Istentől, hanem a világból származnak.', 'Ez a mostani világ elmúlik, és vele együtt az is, amit a hitetlen emberek kívánnak. De aki Isten akaratát és terveit viszi véghez, az örökké él.', 'Gyermekeim, az utolsó óra elérkezett. Ahogyan már hallottatok róla, a Krisztus Ellensége el fog jönni. Valóban, Krisztusnak sok ellensége már itt is van. Ebből is láthatjuk, hogy csakugyan az utolsó órában élünk.', 'Krisztusnak ezek az ellenségei egy ideig közöttünk voltak, azután elhagytak bennünket. De valójában soha nem tartoztak közénk. Hiszen ha igazán közénk tartoztak volna, itt is maradtak volna. Ők azonban elmentek, s ebből látszik, hogy valójában sohasem tartoztak közénk.', 'Ti viszont mindannyian kaptatok Istentől egy különleges ajándékot, ezért ismeritek az igazságot.', 'Nem azért írtam nektek ezeket, mintha nem ismernétek az igazságot, hanem éppen azért, mert ismeritek. Azért írtam, mert tudjátok, hogy az igazságból nem származik hazugság.', 'Mi a legnagyobb hazugság? Ha valaki azt mondja, hogy Jézus nem a Krisztus. Aki ezt mondja, az Krisztus ellensége, mert nem akarja elismerni az Atya-Isten, és a Fiú hatalmát.', 'Mert aki nem hisz a Fiúban, az nem ismeri az Atya-Istent sem. Aki azonban elismeri a Fiú hatalmát, az elismeri az AtyaIstent is.', 'Kövessétek továbbra is azt a tanítást, amit kezdettől fogva hallottatok! Ha ez bennetek marad, akkor ti is közösségben maradtok a Fiúval és az Atya-Istennel.', 'Mert ez az, amit nekünk megígért: az örök élet.', 'Mindezt azért írom nektek, mert vannak, akik megpróbálnak rossz útra vezetni és becsapni benneteket.', 'Ti azonban kaptatok Krisztustól egy különleges ajándékot, amely megmarad bennetek, ezért nincs rá szükségetek, hogy az emberek tanítsanak titeket. Az ő ajándéka megtanít benneteket mindenre, és amit mond, az mind igaz! Nincs benne semmi hazugság. Tehát ahogy ő tanított benneteket, úgy éljetek Krisztusban továbbra is.', 'Drága gyermekeim, éljetek továbbra is Krisztusban! Ha megmaradunk benne, akkor nem kell félnünk majd azon a napon sem, amikor visszajön. Bízhatunk benne, hogy nem fogunk szégyent vallani előtte.', 'Tudjuk, hogy Krisztus igazságos. Ugyanígy biztosak lehettek benne, hogy mindazok, akik igazságosan élnek, Isten gyermekei.'], ['Gondoljátok csak meg, az Atya-Isten annyira szeret minket, hogy Isten gyermekeinek neveznek bennünket! De nemcsak így hívnak, valóban azok is vagyunk! A hitetlen emberek nem értik meg, hogy mi Isten gyermekei vagyunk, mert nem ismerték meg Istent.', 'Kedveseim, igaz, hogy most Isten gyermekei vagyunk, de még nem tudjuk, mi lesz majd belőlünk később. Csak azt tudjuk, hogy amikor Krisztus visszajön, akkor már olyanok leszünk, mint ő. Hiszen meg fogjuk látni őt, amint van!', 'Mindenki, aki reménykedik abban, hogy meglátja őt, tisztán tartja magát a bűntől, ahogyan Krisztus maga is tiszta.', 'Aki bűnt követ el, az Isten törvénye ellen vétkezik. Mert a bűn nem más, mint az Isten törvényével szembeni engedetlenség.', 'Tudjátok, hogy Krisztus azért lett emberré, hogy a bűnt félretegye az útból, és őbenne egyáltalán nincs bűn.', 'Aki Jézus Krisztusban él, és benne is marad, az nem fog továbbra is bűnben élni. Ha valaki folyamatosan bűnben él, az valójában nem is látta meg Jézust, sem nem ismerte meg őt igazán.', 'Kedves gyermekeim, nehogy valaki becsapjon benneteket! Aki Istennek tetsző életet él, az az ember maga is igazságos és jó, amint Krisztus is igazságos és jó.', 'De aki bűnben él, a Sátánhoz tartozik. A Sátán ugyanis kezdettől fogva állandóan vétkezik. Isten Fia azonban éppen azért jött a Földre, hogy lerombolja és megsemmisítse mindazt, amit a Sátán épít.', 'Aki Isten gyermeke lett, az nem marad továbbra is a bűnben. Miért? Mert új életet kapott Istentől, amely állandóan benne marad. Isten gyermeke viszont nem maradhat a bűnben, hiszen az ilyen ember Istentől született.', 'Az, hogy ki az Isten gyermeke, és ki tartozik a Sátánhoz, ebből látszik meg: aki nem Istennek tetsző életet él, az nem Isten gyermeke. Ugyanígy, aki nem szereti a testvérét, az sem Isten gyermeke.', 'Hiszen a régi parancs — amit jól ismertek — az, hogy szeretnünk kell egymást Isten szeretetével.', 'Ne legyünk olyanok, mint Kain, aki a Gonoszhoz tartozott, és meggyilkolta testvérét. Miért ölte meg? Mert Kain gonosz dolgokat, a testvére pedig Istennek tetsző dolgokat tett.', 'Testvéreim, ne csodálkozzatok, ha a hitetlen emberek gyűlölnek benneteket!', 'Mi átmentünk a halálból az életre. Honnan tudjuk ezt? Onnan, hogy Isten szeretetével szeretjük a testvéreinket. Aki nem szereti a testvérét, azon még mindig a halál uralkodik.', 'Aki pedig gyűlöli a testvérét, az valójában gyilkos. De jól tudjátok, hogy egyetlen gyilkosnak sem lehet örök élete.', 'Abból értettük meg, hogy valójában mit jelent az Isten irántunk való szeretete, hogy Krisztus a saját életét adta értünk. Ezért mi is kötelesek vagyunk odaadni életünket a testvéreinkért.', 'Gondoljátok meg például, hogy van egy gazdag hívő, akinek mindene megvan. Látja a testvérét, aki szegény, mégsem segít rajta. Mit gondoltok, Isten szeretete megmaradhat abban a gazdag testvérben? Bizony, nem!', 'Kedves gyermekeim, ne csak szavakkal szeressük egymást! Az isteni szeretet abban mutatkozik meg, amit teszünk.', 'Így lehetünk benne biztosak, hogy az igazsághoz tartozunk! Így nyugtathatjuk meg a szívünket Isten előtt,', 'akkor is, amikor vádol bennünket a lelkiismeretünk. Hiszen Isten sokkal hatalmasabb, mint a lelkiismeretünk, és mindent jól lát.', 'Kedveseim, ha a szívünk nem vádol bennünket, akkor bizalommal mehetünk Istenhez.', 'Ő pedig megadja, amit kérünk, akármi legyen is az, mert engedelmeskedünk a parancsainak, és azt tesszük, amit ő szeret.', 'Isten pedig azt parancsolja, hogy Fiában, Jézus Krisztusban higgyünk, és szeressük egymást. Ezt parancsolta nekünk maga Jézus is, amikor velünk volt.', 'Aki engedelmeskedik Isten parancsainak, az Istenben él, és az Isten is él őbenne. Honnan tudjuk, hogy Isten bennünk él? Onnan, hogy a saját Szellemét adta nekünk!'], ['Kedves gyermekeim, ne higgyetek akármelyik szellemnek. Előbb gondosan vizsgáljátok meg őket, hogy valóban Istentől jöttek-e! Azért mondom ezt, mert sok hamis próféta jön-megy szerte a világon.', 'Így tudjátok eldönteni, hogy egy szellem Istentől jött-e: ha elismeri, és ő is azt mondja, hogy Jézus a Krisztus, aki emberi testben jelent meg a Földön — akkor az a szellem Istentől jött.', 'De ha ezt nem ismeri el, és nem akarja kimondani, akkor nem Istentől jött. Ez a Krisztus Ellenségének szelleme, akiről hallottátok, hogy el fog jönni a világra, és már itt is van.', 'Ti azonban, gyermekeim, Istenhez tartoztok, ezért legyőztétek őket, mert aki bennetek él, hatalmasabb, mint az, aki a világban van.', 'Azok a világhoz tartoznak, és amit mondanak, azt is a világból veszik, ezért hallgat rájuk a világ.', 'Ezzel szemben, mi Istenhez tartozunk, és aki Istent ismeri, hallgat ránk. Aki pedig nem Istenhez tartozik, az nem fogadja el, amit mondunk. Így tudjuk megkülönböztetni az igazság Szellemét attól a szellemtől, amely félrevezeti és becsapja az embereket.', 'Kedveseim, Isten szeretetével kell szeretnünk egymást, mert ez a szeretet Istentől származik. Aki így szeret, az mind Istentől született, és ismeri Istent.', 'Aki nem szeret, az nem ismerte meg Istent, mert Isten maga a szeretet.', 'Isten pedig úgy mutatta meg nekünk, mennyire szeret bennünket, hogy elküldte a Földre egyetlen Fiát! Azért küldte, hogy rajta keresztül örök életet kapjunk.', 'Ez az isteni szeretet! Nem az, ahogy mi szeretjük Istent, hanem ahogy ő szeret bennünket. Ezt pedig azzal mutatta meg, hogy a saját Fiát küldte a Földre, hogy általa félretolja az útból bűneinket.', 'Kedveseim, ha Isten így szeretett bennünket, akkor nekünk is ezzel az isteni szeretettel kell szeretnünk egymást.', 'Istent még soha senki nem látta. De ha isteni szeretettel szeretjük egymást, Isten bennünk él, és ez a szeretet kiteljesedik bennünk.', 'Tudjuk, hogy Istenben élünk, és Isten bennünk él. Honnan tudjuk? Abból, hogy a saját Szelleméből adott nekünk.', 'Az Atya-Isten elküldte Fiát a Földre, hogy az egész emberiséget megmentse. Ezt a saját szemünkkel láttuk, és bizonyítjuk, hogy így igaz.', 'Aki elismeri, és az emberek előtt kimondja: „hiszem, hogy Jézus az Isten Fia” — abban Isten benne él, és ő is Istenben él.', 'Így ismerjük és tapasztaljuk meg Isten irántunk való szeretetét, és így bízunk ebben a szeretetben. Mert Isten maga a szeretet. Aki ebben az isteni szeretetben éli az életét, az valójában Istenben él, és Isten is él őbenne.', 'Így növekszik bennünk Isten szeretete, amíg teljessé nem lesz. Ezért hát nem kell félnünk az Ítélet Napjától, hiszen mi is ugyanúgy vagyunk ebben a világban, ahogyan ő.', 'Ahol Isten szeretete uralkodik, ott nem marad hely a félelem számára. Sőt, amikor ez a szeretet egészen kiteljesedik, minden félelmet kiszorít belőlünk. Ha valaki fél, igazában attól fél, hogy Isten meg fogja büntetni. Az ilyen ember azért fél, mert Isten szeretete még nem töltötte be teljesen.', 'Isten előbb szeretett bennünket, ezért tudunk mi is másokat szeretni Isten szeretetével.', 'Aki azt mondja: „Szeretem Istent”, a testvérét viszont gyűlöli, az hazudik. Hiszen hogyan szerethetné Istent, akit soha nem látott, ha nem szereti a testvérét, akit lát?', 'Mert Krisztus azt parancsolta, hogy aki Istent szereti, az szeresse a testvérét is Isten szeretetével.'], ['Aki valóban hiszi, hogy Jézus a Krisztus, az Istentől született. Aki az Atya-Istent szereti, az természetesen szereti az Isten gyermekeit is.', 'Hogyan lehetünk biztosak benne, hogy valóban isteni módon szeretjük az ő gyermekeit? Úgy, hogy valóban szeretjük Istent, és engedelmeskedünk a parancsainak!', 'Mert Istent szeretni annyit jelent, mint engedelmeskedni neki. Ez pedig egyáltalán nem nehéz!', 'Hiszen aki Istentől származik, az legyőzi a világot. Ami pedig a világot legyőzte, az a hitünk.', 'Mert ugyan ki más győzhetné le a világot, mint az, aki hiszi, hogy Jézus az Isten Fia?', 'Ő az a Jézus Krisztus, aki vízzel és vérrel jött. Tehát nemcsak vízzel, hanem vízzel és vérrel. A Szent Szellem bizonyítja, hogy ez igaz, mert a Szent Szellem az igazság.', 'Ez a három, aki bizonyítja az igazságot:', 'a Szent Szellem, a víz és a vér. Ez a három ugyanazt mondja.', 'Amikor az emberek mondanak valamit, elfogadjuk, hogy igaz, és elhisszük, amit mondanak. Akkor mennyivel megbízhatóbb, amit Isten maga mond! Hiszen ő az igazságot mondja a saját Fiáról.', 'Aki hisz az Isten Fiában, abban ott él ez az igazság. De aki nem hiszi el, amit Isten mondott, az hazugnak tekinti őt. Miért? Mert nem hitte el Istennek, amit a Fiáról mondott.', 'Ez pedig a következő: Isten örök életet adott nekünk — és ez az élet Isten Fiában van.', 'Ebből következik, hogy akiben él a Fiú, annak örök élete van. De akiben nem él az Isten Fia, annak nincs örök élete.', 'Ezeket nektek írom, akik már hisztek Isten Fiának nevében. Azért írom, hogy egészen biztosak legyetek benne: nektek már most örök életetek van!', 'Ezért teljes bizalommal fordulhatunk Istenhez: ha az ő akarata szerint kérünk valamit, biztos, hogy meghallgat bennünket!', 'Ha pedig biztosak vagyunk benne, hogy meghallgat, bármit is kérünk tőle, akkor azt is tudjuk, hogy amit kértünk, azt meg is adta.', 'Ha valaki látja, hogy testvére vétkezett, de nem halálos bűnt követett el, imádkozzon érte! Kérése szerint Isten életet fog adni annak, aki vétkezett. Van halálos bűn is, arra nem vonatkozik, hogy imádkozzatok azért, aki ilyet elkövet.', 'Minden, ami rossz, az bűn, de nem mindegyik bűn vezet a halálba.', 'Tudjuk, hogy akik Istentől születtek, nem maradnak benne a bűnben. Isten Fia megőrzi az Isten gyermekeit teljes biztonságban, hogy a gonosz ne árthasson nekik.', 'Tudjuk, hogy mi Istenhez tartozunk, de a világ a gonosz hatalmában van.', 'De azt is tudjuk, hogy Isten Fia eljött a Földre, és ő tett bennünket képessé arra, hogy az igaz Istent megismerjük. Most pedig az igaz Istenben élünk, fia, Jézus Krisztus által. Igen, ő az igaz Isten és az örök élet.', 'Gyermekeim, maradjatok távol a hamis istenektől!']], '2John': [['Az idős gyülekezeti vezető üdvözletét küldi az asszonynak, akit Isten kiválasztott, és az ő gyermekeinek. Isten szeretetével igazán szeretlek benneteket! De nem csak én, hanem mindazok is, akik megismerték az igazságot.', 'Emiatt az igazság miatt szeretünk így benneteket. Igen, az igazság miatt, amely bennünk él, és örökké velünk is marad.', 'Kegyelem, irgalom és békesség legyen velünk az Atya-Istentől és Fiától, Jézus Krisztustól. Ezeket az áldásokat az igazság és az isteni szeretet által kaphatjuk meg.', 'Nagyon megörültem, amikor gyermekeid között olyanokat találtam, akik az igazság útján járnak, ahogy az Atya-Isten megparancsolta.', 'Kedves asszonyom, arra kérlek benneteket, hogy isteni szeretettel szeressük egymást mindannyian! Ez a parancs nem új a számotokra, ezt már régóta tudjátok.', 'Az isteni szeretet azt jelenti, hogy Isten parancsai szerint élünk. A parancs, amint azt kezdettől hallottátok, így szól: az isteni szeretetnek megfelelően éljetek!', 'Mert sokan vannak szerte a világon, akik becsapják az embereket: letagadják, hogy Jézus Krisztus emberi testben jött el a világra. Aki ezt tagadja, az hamis tanító és Krisztus ellensége.', 'Vigyázzatok, nehogy elveszítsétek, amiért mi dolgoztunk! Igyekezzetek, hogy teljes jutalmatokat megkapjátok!', 'Továbbra is kövessétek a Krisztusról szóló igazi tanítást. Aki eltér ettől, és nem egyedül az ő tanításait követi, abban nem él Isten. Aki pedig Krisztus tanításait követi, abban benne él az Atya-Isten és a Fiú is.', 'Ha valaki hozzátok érkezik, de nem ezt tanítja, azt be se engedjétek az otthonotokba, sőt, még csak ne is köszönjetek neki!', 'Mert ha befogadjátok az ilyen embert, akkor valójában részt vesztek abban a gonosz munkában, amit végez.', 'Bár sok mindent szeretnék még mondani nektek, most mégsem folytatom az írást tollal és tintával. Inkább — majd ha meglátogatlak benneteket — szemtől szemben beszélgetünk, hogy örömünk teljes legyen.', 'Üdvözölnek benneteket kiválasztott nővéretek gyermekei.']], '3John': [['Az idős gyülekezeti vezető köszönti kedves barátját, Gájuszt, akit igazán szeret.', 'Szeretett barátom, tudom, hogy a lelkednek jó dolga van. Imádkozom, hogy minden tekintetben jó dolgod legyen, és testileg is épp olyan jó egészségnek örvendj, mint amilyen jól vagy lélekben.', 'Nagyon megörültem, amikor néhány hozzánk látogató testvérünk elmondta, hogy milyen hűséges vagy az igazsághoz, és hogyan követed az igazság útját.', 'Nekem semmi nem okozhat nagyobb örömöt, mint ha azt hallom, hogy gyermekeim az igazság útját követik.', 'Szeretett barátom, hűségesen cselekszel, amikor segítesz testvéreidnek, még akkor is, ha nem ismered őket.', 'A hozzánk látogató testvérek elmondták a gyülekezet előtt, hogy milyen szeretettel voltál irántuk. Kérlek, hogy Istennek tetsző módon segítsd a testvéreket útjuk folytatásában!', 'Mert ők a Krisztus szolgálatára indultak útnak, és a hitetlenektől semmit nem fogadtak el.', 'Ezért nekünk, hívőknek kell őket segítenünk, hogy munkatársaik legyünk az igazságban.', 'Írtam egy levelet a gyülekezetnek, de Diotrefész, aki ott vezető szeretne lenni, nem fogadja el, amit írtam.', 'Ezért ha elmegyek hozzátok, el fogom mondani, milyen dolgokat csinál. Mert hazudik, és rossz dolgokat mond rólam. Sőt, még azokat a testvéreket sem fogadja vendégszeretettel, akik Krisztust szolgálják. Ráadásul, még másokat is megakadályoz ebben, és kizárja őket a gyülekezetből.', 'Szeretett barátom, ne a rosszat utánozd, hanem a jót! Aki jót tesz, az Istené, aki pedig rosszat, az nem látta Istent.', 'Demetrioszról mindenki jót mond, az igazság is mellette tanúskodik, de mellette tanúskodunk mi is, és tudod, hogy a mi tanúságtételünk igaz.', 'Sok mondanivalóm van még a számodra, de nem akarom folytatni tollal és tintával,', 'mert remélem, hogy hamarosan találkozunk, és akkor majd beszélgetünk. 15 Békesség veled! Üdvözlet a barátaidtól! Köszöntsd te is minden barátunkat személyesen!']], 'Jude': [['Üdvözlet Júdástól, aki Jézus Krisztus szolgája és Jakab testvére, azoknak akiket az Atya-Isten elhívott, szeret és megőriz Jézus Krisztus számára.', 'Egyre jobban töltsön be titeket Isten irgalmassága, békessége és szeretete!', 'Szeretett testvéreim, a mi közös megmenekülésünkről szerettem volna írni nektek. Most mégis szükséges, hogy valami másról írjak. Arra bíztatlak benneteket, hogy tovább küzdjetek a hitért, amit Isten egyszer és mindenkorra átadott népének!', 'Azért kell erről írnom, mert titokban istentelen emberek férkőztek be közétek. A próféták már régen megírták, hogy ezeket Isten el fogja ítélni. Ezek az istentelenek visszaélnek Isten kegyelmével, és megtagadják Jézus Krisztust, egyedüli Mesterünket és Urunkat.', 'Néhány dologra újból szeretnélek benneteket emlékeztetni, bár ezeket jól tudjátok. Gondoljatok arra, hogy az Úr kiszabadította népét Egyiptomból, később mégis elpusztította közülük azokat, akik nem hittek!', 'Emlékezzetek azokra az angyalokra, akik nem őrizték meg a rangjukat, hanem elhagyták a saját lakóhelyüket! Isten ezért örökre megkötözte, és a sötétségben tartja őket az Ítélet nagy Napjáig.', 'Gondoljatok Sodomára, Gomorára és a környező városokra! E városok lakói ezekhez az angyalokhoz hasonlóan természetellenes szexuális bűnöket követtek el. Ezért most a büntetésüket szenvedik az örök tűzben. Példájuk bennünket is figyelmeztet.', 'Ugyanez a helyzet azokkal az emberekkel is, akik befurakodtak közétek. Ők a saját álmaikat követik, bűnökkel szennyezik be a testüket, elutasítják az Úr hatalmát, és a dicsőséges lényeket szidalmazzák.', 'Pedig még Mihály, az angyalok fejedelme sem mert ilyet tenni! Amikor Mózes teste miatt vitatkozott a Sátánnal, nem merte őt vádolni, vagy elítélni, hanem azt mondta: „Büntessen meg téged az Úr!”', 'Ezek az emberek viszont azokat szidalmazzák, akiket nem is ismernek! Vannak dolgok, amiket ösztönösen ismernek, mint az oktalan állatok. De még ezek a dolgok is a veszedelembe vezetik őket.', 'Szerencsétlenek! Kain példáját követték. Mivel kívánták a pénzt, Bálám rossz útját választották. Lázadó természetük miatt úgy fognak elpusztulni, mint Kóré.', 'Olyanok ezek az emberek, mint a piszkos folt a ruhán, amikor veletek együtt vacsoráznak a gyülekezetben. Szemtelenül együtt esznek veletek, de csak magukat hizlalják. Olyanok, mint a szél kergette felhők, amikből nem esik egy csöpp eső sem. Mint a terméketlen gyümölcsfák, amiket késő ősszel gyökerestül kivágnak — így kétszeresen is elpusztulnak.', 'Ahogy a tenger vad hullámai fehér habot hánynak, úgy vannak ezek az emberek is a saját szégyenletes dolgaikkal. Olyanok, mint eltévedt csillagok, akikre a legsűrűbb örök sötétség vár.', 'Róluk is prófétált Énók, aki Ádámtól számítva a hetedik nemzedékben élt, amikor azt mondta: „Nézzétek, az Úr eljön, ezer és ezer szentjével együtt!', 'Eljön, hogy ítéletet tartson mindenki felett, és megbüntessen minden istentelen embert. Elítéli őket minden tettükért, amit Isten ellen követtek el, és minden gonosz beszédért, amit az istentelen bűnösök Isten ellen mondtak.”', 'Ezek az emberek mindenben hibát keresnek, mindig panaszkodnak, a saját kívánságaikat követik, és szeretnek nagyokat mondani. Csak akkor mondanak jót valakiről, ha valamit kapni akarnak tőle.', 'De ti, szeretett testvéreim, emlékezzetek azokra a dolgokra, amiket Urunk, Jézus Krisztus apostolai előre megmondtak!', 'Mert így figyelmeztettek titeket: „Az utolsó időben olyan emberek jönnek, akik még Istent is kicsúfolják, és a saját istentelen kívánságaikat követik”.', 'Ezek azok, akik viszálykodást okoznak közöttetek. Saját bűnös természetük kívánságai uralkodnak rajtuk, és nem lakik bennük a Szent Szellem.', 'De ti, szeretett testvéreim, építsétek fel magatokat hitetek alapjára, amely a legszentebb dolog a világon. Imádkozzatok a Szent Szellem által!', 'Maradjatok meg Isten szeretetében! Várva várjátok Urunkat, Jézus Krisztust és kegyelmét, mert ő hozza nektek az örök életet.', 'Bánjatok könyörületességgel azokkal, akik kételkednek!', 'Másokat pedig a tűzből is ragadjatok ki, hogy megmentsétek őket! Legyetek óvatosak, amikor bizonyos embereken könyörültök! Még a régi bűnös természet által bemocskolt ruhát is gyűlöljétek!', 'Isten meg tud őrizni benneteket az elbukástól, és képes benneteket hibátlanul maga elé állítani a dicsőségben. Micsoda öröm lesz ez mindannyiunk számára!', 'Ő az egyetlen Isten, és egyedül ő tud megmenteni bennünket. Az övé legyen minden dicsőség, nagyság, uralom és hatalom Jézus Krisztus, a mi Urunk által a múltban is, most is, és örökké!']], 'Revelation': [['Ez a Jézus Krisztus kijelentése, amelyet ő Istentől kapott, hogy megmutassa a szolgáinak. Azokat a dolgokat mutatta meg, amiknek hamarosan és gyorsan meg kell történniük. Jézus a szolgájához, Jánoshoz küldte angyalát, hogy megmutassa neki ezeket.', 'János pedig mindazt elmondta, amit látott. Ez az, amit Isten üzent. Ez az, amit Jézus Krisztus mondott Jánosnak, aki tanúsítja, hogy mindez igaz.', 'Áldott, aki felolvassa, és áldottak, akik meghallgatják ennek a próféciának az üzeneteit, és engedelmeskednek azoknak, mert már közeledik az idő.', 'Jánostól az Ázsiában lévő hét gyülekezetnek: kegyelem és békesség szálljon rátok attól, aki van, aki mindig is volt, és aki el fog jönni; és a trón előtt lévő hét Szellemtől, és', 'Jézus Krisztustól. Ő a hűséges tanú, aki elsőként támadt fel a halottak közül, és aki a Föld összes királyának fejedelme. Jézus mindig szeretett bennünket, és a saját vére árán véglegesen megszabadított a bűneinktől.', 'Ő tett bennünket királysággá. Ő tett minket papokká, akik Istent, az ő Atyját szolgáljuk. Övé legyen a dicsőség és a hatalom örökké! Ámen!', 'Nézzétek! Jézus jön a felhőkkel körülvéve! Mindenki meg fogja látni, még azok is, akik átszúrták a lándzsával, és az egész világon mindenki sírni fog miatta. Igen, így lesz, ámen!', 'Azt mondja az Úr Isten: „Én vagyok az Alfa és az Ómega, aki vagyok, aki mindig is voltam, és aki el fogok jönni, a Mindenható.”', 'Én, János, a testvéretek vagyok Jézus által. Társatok vagyok a szenvedésben, a türelmes kitartásban, és a Jézussal való együtt-uralkodásban is. Patmosz szigetén voltam, mert Isten beszédét és a Jézusról szóló igazságot hirdettem az embereknek.', 'Ekkor magával ragadott a Szent Szellem, és elvitt az Úr Napjára. A hátam mögül erős hangot hallottam. Olyan volt, mint a trombita hangja.', 'Ezt mondta: „Írd meg egy könyvben mindazt, amit látsz, és küldd el annak a hét gyülekezetnek, amely Efezusban, Szmirnában, Pergamonban, Thiatirában, Szárdiszban, Filadelfiában és Laodiceában van!”', 'Akkor megfordultam, hogy lássam, ki szól hozzám. Hét színarany olajmécs-tartót láttam,', 'közöttük pedig valakit, aki az Emberfiához hasonlított. Ott állt, hosszú ruhában, a melle körül aranyövvel.', 'A feje és haja olyan volt, mint a tiszta fehér gyapjú, vagy a hó. A szeme a tűz lángjához,', 'lábfeje a kemencében megolvasztott izzó rézhez, a hangja pedig hatalmas vízesés zúgásához hasonlított.', 'A jobb kezében hét csillagot tartott. Szájából kétélű éles kard jött ki. Arca úgy ragyogott, mint a Nap, amikor a legfényesebben süt.', 'Amikor megláttam, a lába elé estem, mint egy halott, ő pedig rám tette jobb kezét, és azt mondta: „Ne félj! Én vagyok az Első és az Utolsó,', 'Én vagyok az Örökké Élő. Halott voltam, de nézd, élek örökké, és kezemben vannak a Halál és a Hádész kulcsai.', 'Ezért írd le amiket látsz, amik vannak, és amik ezek után fognak megtörténni!', 'A jobb kezemben levő hét csillag és a hét arany olajmécs-tartó titka pedig ez: a hét csillag a hét gyülekezet angyala, a hét olajmécs-tartó pedig maga a hét gyülekezet.”'], ['„Az efezusi gyülekezet angyalának ezt írd: Ezt üzeni, aki jobb kezében tartja a hét csillagot, és aki a hét arany olajmécstartó között jár:', '‘Ismerem mindazt, amit teszel. Tudom, hogy szorgalmasan dolgozol, türelmes és kitartó vagy. Tudom, hogy nem tűröd a gonoszokat. Próbára tetted azokat, akik apostoloknak mondják magukat, pedig nem azok, és bebizonyítottad, hogy hazudnak.', 'Tudom, hogy az én nevemért türelmesen elszenvedted a megpróbáltatásokat, és nem fáradtál bele.', 'De van valami, ami nem tetszik nekem: a szereteted már nem olyan, mint a kezdetben.', 'Emlékezz vissza, hol voltál, és honnan estél le! Változtasd meg a szívedet és életedet! Térj vissza azokhoz, amiket kezdetben tettél! Mert ha nem változol meg, eljövök hozzád, és a olajmécs-tartódat elveszem.', 'Az viszont melletted szól, hogy gyűlölöd, amit a nikolaiták tesznek, mert azt én is gyűlölöm.', 'Akinek van füle, hallja és értse meg, amit a Szellem mond a gyülekezeteknek! Aki győz, annak megengedem, hogy egyen az Élet Fájáról, amely Isten Kertjében van.’”', '„A szmirnai gyülekezet angyalának írd meg: Ezt üzeni az Első és az Utolsó, aki meghalt és feltámadt:', '‘Ismerem szenvedésedet és szegénységedet — bár valójában gazdag vagy! Tudom, hogy milyen gonosz dolgokat mondtak rólad azok, akik zsidóknak tartják magukat, pedig nem azok, hanem a Sátán zsinagógája.', 'Semmit se félj a rád váró szenvedésektől! Mert a Sátán néhányat közületek börtönbe fog zárni, hogy próbára tegyen, és szenvedni fogsz tíz napig. Maradj hűséges, még ha meg is kell halnod, és akkor neked adom az örök élet koronáját.', 'Akinek van füle, hallja és értse meg, amit a Szellem mond a gyülekezeteknek! Aki győz, annak nem árthat a második halál.’”', '„A pergamoni gyülekezet angyalának ezt írd meg: Ezt üzeni az, akié a kétélű, éles kard:', '‘Tudom, hogy ott laksz, ahol a Sátán trónja van. Mégis ragaszkodsz hozzám, és nem tagadtad meg, hogy hiszel bennem, még akkor sem, amikor hű tanúmat, Antipászt megölték a városodban, ahol a Sátán lakik.', 'De van valami, ami nem tetszik nekem: vannak közöttetek néhányan, akik a Bálám tanítását követik. Bálám arra tanította Bálák királyt, hogyan csalja csapdába Izrael népét. Rávette őket, hogy egyenek a bálványisteneknek felajánlott ételekből, és szexuális bűnöket kövessenek el.', 'Így nálad is vannak, akik a nikolaiták tanítását követik.', 'Változtassátok meg szíveteket és életeteket, különben hamarosan eljövök hozzátok, és a számból kijövő karddal fogok harcolni ellenük.', 'Akinek van füle, hallja és értse meg, amit a Szellem mond a gyülekezeteknek! Aki győz, annak adok az elrejtett mannából, és egy fehér követ. Erre új név lesz ráírva, amelyet csak az tud, aki kapja.’”', '„A thiatirai gyülekezet angyalának ezt írd: Ezt üzeni az Isten Fia, akinek a szeme olyan, mint a tűz lángja és a lába, mint az izzó olvasztott fém:', '‘Ismerem mindazt, amit teszel, a hitedet, szolgálatodat és türelmes kitartásodat. Tudom, hogy amit most teszel, az több, mint amit kezdetben tettél.', 'De van valami, ami nem tetszik nekem: eltűröd, hogy az az asszony, Jezábel azt tegye, amit akar. Mert prófétának mondja magát, tanítja szolgáimat és félrevezeti őket. Ráveszi őket, hogy szexuális bűnöket kövessenek el, és hogy egyenek a bálvány-isteneknek felajánlott ételekből.', 'Adtam neki időt, hogy megváltozzon, de ő nem akar, hanem továbbra is vétkezik.', 'Ezért Jezábelt a kínok ágyába fektetem. Azokat pedig, akik vele együtt szexuális bűnöket követtek el, súlyos szenvedésekkel sújtom, ha meg nem bánják a Jezábellel együtt elkövetett gonoszságaikat.', 'Jezábel követőit megölöm, és az összes gyülekezet meg fogja érteni, hogy én mindenkinek vizsgálom a szívét és gondolatait. Én fogom mindenkinek megadni, amit a tetteiért érdemel.', 'De vannak ott Thiatirában, akik nem követik Jezábel tanítását, és nem ismerték meg a Sátán úgynevezett „mélységeit”. Nekik azt üzenem: nem teszek rátok több terhet,', 'csak ragaszkodjatok ahhoz, amitek van, amíg el nem jövök!', 'Aki győz, és mindvégig engedelmeskedik nekem, annak hatalmat adok a nemzetek fölött:', '‘vasból készült királyi pálcával fog uralkodni rajtuk, és összetöri őket, mint a vas a cserépedényeket,’ Zsolt 2:8-9', 'Ez a hatalom ugyanaz, mint amit én kaptam Atyámtól. A győztes megkapja tőlem a Hajnalcsillagot is.', 'Akinek van füle, hallja és értse meg, amit a Szellem mond a gyülekezeteknek!”'], ['„A szárdiszi gyülekezet angyalának ezt írd: Ezt üzeni az, akinél Isten hét Szelleme és a hét csillag van: ‘Ismerem mindazt, amit teszel, és tudom, hogy élőnek hívnak, pedig valójában halott vagy.', 'Ébredj fel! Erősítsd meg a haldoklókat, akik még életben maradtak, mert látom, hogy amit tettél és teszel, azt az én Istenem hiányosnak találta.', 'Ezért emlékezz vissza arra a tanításra, amit kaptál és hallottál, és engedelmeskedj annak. Változtasd meg a szívedet és életedet! Ha nem ébredsz fel, eljövök, mint a tolvaj, de nem tudod melyik órában.', 'Mégis vannak néhányan közöttetek Szárdiszban, akik nem piszkolták be a ruhájukat. Ők fehér ruhában járnak majd velem, mert méltók rá.', 'Aki győz, az fehér ruhát viselhet, és nem húzom ki a nevét az Élet Könyvéből. Sőt, nyilvánosan kihirdetem Atyám és angyalai előtt, hogy ez a győztes hozzám tartozik!', 'Akinek van füle, hallja és értse meg, amit a Szellem mond a gyülekezeteknek!”', '„A filadelfiai gyülekezet angyalának ezt írd: Ezt üzeni a Szent, az Igaz, akinek kezében van a Dávid kulcsa. Ha ő kinyit egy ajtót, azt senki nem zárhatja be. De ha bezárja, akkor senki nem képes kinyitni.', '‘Ismerem mindazt, amit teszel. Látod, kinyitottam előtted egy ajtót, amit senki nem zárhat be. Tudom, hogy bár gyenge vagy, mégis követted tanításomat, és nem tagadtál meg engem.', 'Lásd, idehozom eléd azokat, akik a Sátán zsinagógájához tartoznak. Ezek azt mondják, hogy ők zsidók, de valójában nem azok, csak hazudnak. Eléd hozom őket, hogy meghajoljanak a lábad előtt, megértsék és elismerjék, hogy én mindig szerettelek téged.', 'Mivel engedelmeskedtél a szavamnak, hogy türelmesen tarts ki, azért én is megmentelek a megpróbáltatás idején, amely az egész világra eljön, hogy próbára tegye a Föld lakóit.', 'Hamarosan eljövök! Ragaszkodj ahhoz, ami a tiéd, és abban tarts ki! Akkor senki nem veheti el a koronádat!', 'Aki győz, azt mindörökké oszloppá teszem Istenem templomában. Ráírom Istenem nevét. Ráírom Istenem városának, az Új Jeruzsálem nevét, amely a Mennyből száll le Istenemtől. Ráírom az én új nevemet is.', 'Akinek van füle, hallja és értse meg, amit a Szellem mond a gyülekezeteknek!”', '„A laodiceai gyülekezet angyalának ezt írd: Ezt üzeni az Ámen, a hű és igaz Tanú, aki uralkodik Isten teremtményei fölött:', '‘Ismerem mindazt, amit teszel. Ismerlek téged: sem hideg nem vagy, sem forró. Bárcsak hideg, vagy forró lennél!', 'De mivel langyos vagy, kiköplek a számból!', 'Azt mondod: „Gazdag vagyok! Meggazdagodtam, és nincs szükségem semmire!” Nem veszed észre, hogy valójában nyomorult vagy, szánalmas, szegény, vak és meztelen?!', 'Azt tanácsolom, hogy tőlem vegyél igazi aranyat, amit tűzben tisztítottak meg, hogy valóban gazdag legyél! Tőlem vegyél fehér ruhát, hogy eltakard szégyenletes meztelenségedet! Tőlem vegyél orvosságot a szemedre, hogy tisztán láss!', 'Akit én szeretek, azt helyreigazítom, megfegyelmezem, sőt megfenyítem. Ezért teljes erővel igyekezz! Változtasd meg szívedet és életedet!', 'Nézd, itt állok az ajtód előtt, és kopogtatok. Aki meghallja a hangomat, és beenged, annak a házába bemegyek, vele vacsorázok, és ő velem.', 'Aki győz, annak megengedem, hogy velem együtt üljön trónomon, mint ahogy én is győztem, és az Atya maga mellé ültetett a trónjára.', 'Akinek van füle, hallja és értse meg, amit a Szellem mond a gyülekezeteknek!”'], ['Ezek után láttam. Egy ajtó nyílt ki a Mennyben, éppen előttem. Hallottam ugyanazt a hangot, amit korábban. Olyan volt, mint a trombita hangja, és azt mondta nekem: „Gyere fel ide, és megmutatom neked, amiknek ezek után kell megtörténniük!”', 'Ekkor azonnal magával ragadott a Szent Szellem. A Mennyben voltam egy királyi trón előtt. A trónon valaki ült,', 'aki olyan fényes volt, mint a drágakövek ragyogása, a gyémánt és a rubin fénye.', 'A Trónt smaragd-színű szivárvány vette körül. Körülötte huszonnégy másik trónt láttam, rajtuk huszonnégy fehér ruhás öregkorú mennyei vezető ült. Mindegyik arany koronát viselt a fején.', 'A középen álló Trónból villámok csaptak ki, mennydörgések és más hangok is hallatszottak. A Trón előtt hét láng lobogott: Isten hét Szelleme.', 'Azon túl kristálytiszta üvegtengerhez hasonlót láttam. A Trón belsejében és oldalainál négy mennyei élőlény állt. Mindegyiknek sok szeme volt, a testükön körös-körül.', 'Az első élőlény oroszlánhoz hasonlított, a második bikához, a harmadiknak emberi arca volt, a negyedik pedig olyan volt, mint a repülő sas.', 'Mindegyiknek hat szárnya volt, és ezeket is kívül-belül mindenütt szemek borították. Éjjel-nappal szüntelenül ezt kiáltották: „Szent, szent, szent az Úr, a Mindenható Isten, aki volt, aki van, és aki el fog jönni.”', 'Amikor ezek a mennyei élőlények dicséretet, tiszteletet és hálát adnak annak, aki a Trónon ül, aki örökké él,', 'a huszonnégy öregkorú mennyei vezető leborul a Trónon ülő előtt, és imádja az Örökké Élőt. Koronájukat a Trón elé teszik, és azt mondják:', '„Urunk és Istenünk, méltó vagy rá, hogy tied legyen minden dicsőség, tisztelet és erő, mert te teremtettél mindent, és mindent a te akaratod hozott létre.”'], ['Ezután ismét láttam. Aki a Trónon ült, a jobb kezében egy könyvtekercset tartott. A tekercsen kívül-belül írást láttam, és hét pecséttel volt lezárva.', 'Azután egy hatalmas angyalt láttam, aki erős hangon így kiáltott: „Ki lenne méltó arra, hogy kinyissa a tekercset? Ki méltó, hogy feltörje a tekercs pecsétjeit?”', 'De nem volt senki! Sem a Mennyben, sem a Földön, sem a föld alatt nem akadt senki, aki ki tudta volna nyitni a könyvtekercset, és belenézhetett volna.', 'Ezért sokáig sírtam, mert senki sem volt méltó rá, hogy kinyissa a könyvtekercset, és belenézzen.', 'Ekkor az egyik időskorú mennyei vezető így szólt hozzám: „Ne sírj, hanem nézz oda! A Júda törzséből származó Oroszlán, a Dávid utóda győzött, hogy feltörje a hét pecsétet, és kinyissa a könyvtekercset.”', 'Akkor egy Bárányt láttam a Trón közepén, a négy mennyei élőlény között, az időskorú mennyei vezetők által körülvéve. A Bárány olyan volt, mint akit megöltek. Hét szarva volt és hét szeme — Isten hét Szelleme, akit Isten elküldött az egész Földre.', 'A Bárány odament ahhoz, aki a Trónon ült, és átvette annak jobb kezéből a könyvtekercset.', 'Ekkor a négy mennyei élőlény és a huszonnégy időskorú mennyei vezető leborult a Bárány előtt. Mindegyiknél hárfa és arany pohár volt. Az arany poharak tele voltak tömjénnel, az Isten népének imádságaival.', 'Új éneket énekeltek a Báránynak, amely így szólt: „Méltó vagy, hogy átvedd a könyvtekercset, és pecsétjeit feltörd, mert áldozatként megöltek, és véred árán embereket vásároltál meg Isten számára minden törzsből, nyelvből, népből és nemzetből.', 'Belőlük építetted fel királyságodat, Isten papjaivá tetted őket, és uralkodni fognak a Földön.”', 'A Trón, a mennyei élőlények és az öregkorú mennyei vezetők körül nagyon sok angyalt láttam. Ezerszer ezren és tízezerszer tízezren voltak. Hallottam, amint', 'hangosan kiáltották: „Méltó a Bárány, akit áldozatként megöltek, hogy hatalmat, gazdagságot, bölcsességet, erőt, tisztességet, dicsőséget és áldást kapjon.”', 'Azután hallottam, hogy minden teremtmény a Mennyben, a Földön, a föld alatt, és a tengerben ezt mondta: „ Áldás, tisztelet, dicsőség és hatalom annak, aki a Trónon ül, és a Báránynak örökké!”', 'A négy mennyei élőlény így válaszolt: „Ámen!” Az öregkorú mennyei vezetők pedig leborultak, és imádták Istent.'], ['Ezután láttam, hogy a Bárány feltöri a hét közül az első pecsétet. Majd hallottam, hogy az egyik mennyei élőlény mennydörgő hangon ezt kiáltja: „Jöjj!”', 'Ekkor egy fehér lovat láttam. Aki rajta lovagolt, íjat tartott a kezében. Győzelmi koronát tettek a fejére, és győztesként lovagolt ki, hogy újra győzzön.', 'Amikor a Bárány feltörte a második pecsétet, hallottam, hogy a második mennyei élőlény ezt kiáltja: „Jöjj!”', 'Ekkor előjött egy másik ló, amely tűzvörös volt. Lovasának megengedték, hogy elvegye a Földről a békét, és emiatt az emberek egymást gyilkolják. Ennek a lovasnak egy hatalmas kardot adtak a kezébe.', 'Amikor a Bárány feltörte a harmadik pecsétet, hallottam, hogy a harmadik mennyei élőlény ezt kiáltja: „Jöjj!” Most egy fekete lovat láttam. Aki ezen lovagolt, mérleget tartott a kezében.', 'Ekkor a négy mennyei élőlény közül hangot hallottam, amely ezt mondta: „Egy mérték búza egy dénár, három mérték árpa egy dénár! De az olajt és a bort ne bántsd!”', 'Amikor a Bárány feltörte a negyedik pecsétet, hallottam, hogy a negyedik mennyei élőlény ezt kiáltja: „Jöjj!”', 'Ekkor egy hamuszürke lovat láttam. A Halál lovagolt rajta, akit Hádész követett. Ők ketten hatalmat kaptak a Föld negyedrésze felett, hogy háborúkkal, éhínségekkel, járványos betegségekkel és vadállatokkal gyilkolják az embereket.', 'Amikor a Bárány feltörte az ötödik pecsétet, emberek lelkeit láttam az oltár alatt. Azoknak a lelkei voltak, akiket azért öltek meg, mert hűségesek voltak Isten beszédéhez, és az igazsághoz, amit hordoztak.', 'Ezek erős hangon kiáltották: „Szent és igaz Úr! Meddig vársz még?! Miért nem ítélsz, és miért nem bünteted meg azokat, akik megöltek minket?”', 'Ekkor mindegyikre fehér ruhát adtak, és azt mondták nekik, hogy még várniuk kell egy kis ideig, mert még vannak szolgatársaik és testvéreik, akiket ugyanúgy meg fognak ölni, mint ahogy őket megölték. Meg kell várniuk, amíg ez a létszám betelik.', 'Majd a Bárány feltörte a hatodik pecsétet. Ekkor erős földrengés támadt, a Nap elsötétült, mintha fekete gyászruhába öltözött volna, a Hold egész korongja olyan lett, mint a vér.', 'Az ég csillagai pedig úgy hullottak a földre, mint erős szélben a fügefáról az éretlen fügék.', 'Az ég eltűnt, mint egy könyvtekercs, amit összetekernek. Minden hegy és sziget elmozdult a helyéről.', 'A földi királyok, uralkodók, parancsnokok, gazdagok, hatalmasok, minden rabszolga és minden szabad ember, mind elbújtak a barlangokban és a sziklák közt a hegyekben.', 'Azt mondták a hegyeknek és a szikláknak: „Zuhanjatok ránk, és rejtsetek el minket annak szeme elől, aki a trónon ül, és a Bárány haragja elől,', 'mert eljött haragjuk nagy napja! Ki tudná ezt elviselni?”'], ['Ezután négy angyalt láttam a Föld négy sarkánál állni, akik visszatartották a Föld négy szelét, hogy se a földön, se a tengeren, se a fákra ne fújjon a szél.', 'Ekkor észrevettem egy másik angyalt is, aki kelet felől közeledett. Nála volt az Élő Isten pecsétje. Ez az angyal erős hangon ezt kiáltotta a másik négy angyalnak, akik hatalmat kaptak, hogy kárt okozzanak a földön és a tengeren:', '„Ne bántsátok se a földet, se a tengert, se a fákat, amíg a pecséttel meg nem jelöljük Istenünk szolgáit a homlokukon!”', 'Majd meghallottam, hogy hányan vannak, akiket megjelöltek a pecséttel. Összesen száznegyvennégyezer embert jelöltek meg, akik Izrael mindegyik törzséből származtak:', 'Tizenkétezret Júda törzséből, tizenkétezret Rúben törzséből, tizenkétezret Gád törzséből,', 'tizenkétezret Ásér törzséből, tizenkétezret Naftáli törzséből, tizenkétezret Manassé törzséből,', 'tizenkétezret Simeon törzséből, tizenkétezret Lévi törzséből, tizenkétezret Issakár törzséből,', 'tizenkétezret Zebulón törzséből, tizenkétezret József törzséből és tizenkétezret Benjámin törzséből.', 'Ezután újra láttam: egy megszámlálhatatlanul sok emberből álló tömeget. Mindenféle nemzetből, törzsből, népből és nyelvből származtak. A Trón és a Bárány előtt álltak fehér ruhában, és a kezükben pálmaágat tartottak.', 'Ezt kiáltották: „A győzelem Istenünké, aki a Trónon ül, és a Bárányé!”', 'Az angyalok, akik körülállták a Trónt, az öregkorú mennyei vezetőket és a négy mennyei élőlényt, arcra borultak a Trón előtt.', 'Ezekkel a szavakkal imádták Istent: „Ámen! Istenünk, tiéd az áldás, a dicsőség, a bölcsesség, a hála, a tisztelet, a hatalom és az erő örökké. Ámen!”', 'Ekkor az egyik az öregkorú mennyei vezetők közül megkérdezett engem: „Kik ezek a fehér ruhás emberek, és honnan jöttek?”', 'Erre így feleltem: „Uram, te tudod!” Így válaszolt: „Ők azok, akik a nagy szenvedések idejéből jöttek. Ruhájukat a Bárány vérében mosták meg, azért lett ilyen fehér.', 'Ezért állnak most Isten trónja előtt, és ezért imádják őt éjjel-nappal az Isten templomában. Aki pedig a Trónon ül, betakarja, és védi őket.', 'Soha többé nem éheznek és nem szomjaznak meg, Nap nem égeti, hőség nem bántja őket,', 'mert a Bárány a pásztoruk, aki a Trón közepén ül, és az élet vizének forrásaihoz vezeti őket. Isten pedig minden könnyet letöröl a szemükről.”'], ['Amikor a Bárány a hetedik pecsétet is feltörte, körülbelül fél óráig csend lett az egész Mennyben.', 'Azután hét angyalt láttam, akik Isten előtt álltak. Mindegyik kapott egy trombitát.', 'Ezután jött egy másik angyal, és megállt a füstölő-oltárnál. Arany füstölő volt a kezében, és sok tömjént adtak neki, hogy Isten népének imádságaival együtt tegye a trón előtt álló arany oltárra.', 'A tömjén füstje az Isten népének imádságaival együtt felszállt az angyal kezéből Isten elé.', 'Azután az angyal izzó parazsat vett az oltárról, megtöltötte vele a füstölőt, majd ledobta a Földre. Erre mennydörgések és más hangok hallatszottak, villámlott és földrengés támadt.', 'A hét angyal pedig, akiknél a trombiták voltak, készült a trombitálásra.', 'Amikor az első angyal belefújt a trombitájába, vérrel kevert jégeső és tűz jött elő, és ezt ledobták a Földre. Ezért megégett a föld egyharmada, a fák egyharmada és az összes zöld fű.', 'A második angyal is trombitált. Ekkor belezuhant a tengerbe valami, ami hatalmas lángoló hegyhez hasonlított. Ettől vérré változott a tenger egyharmada,', 'meghalt a tengeri élőlények harmadrésze, és a hajók harmadrésze elpusztult.', 'A harmadik angyal is trombitált, ekkor egy óriási csillag zuhant le az égből, ami úgy lángolt, mint a fáklya. Ráesett a folyók egyharmadára és a vízforrásokra.', 'A csillag neve „Üröm” volt, ezért olyan keserű lett a vizek egyharmada, mint az üröm. Sok ember meghalt, mert keserű vizet ivott.', 'A negyedik angyal is belefújt a trombitájába, mire csapás érte a Nap egyharmadát, a Hold egyharmadát és a csillagok egyharmadát. Ezért mindegyiknek a harmadrésze elsötétült. Így a nappal egyharmad része és az éjszaka egyharmad része is teljes sötétségbe borult.', 'Ekkor újra láttam: egy sas repült magasan az égen, és erős hangon ezt kiáltotta: „Jaj, jaj, jaj a Földön lakó embereknek a még hátralévő három trombita-zengés miatt! Mert a következő három angyal is hamarosan megfújja a trombitáját!”'], ['Az ötödik angyal is belefújt trombitájába. Ekkor láttam, hogy az égből a Földre hull egy csillag. Odaadták neki a feneketlen mélység lejáratának kulcsát.', 'Amikor kinyitotta a lejáratot, a mélységből füst szállt fel, mint egy nagy kemencéből, elsötétítette a Napot és az egész égboltot.', 'A füstből sáskák szálltak le a földre. Ezek a sáskák olyan erőt kaptak, mint a földi skorpiók.', 'Megmondták nekik, hogy sem a füvet, sem a fákat, sem a többi növényeket nem bánthatják, csak azokat az embereket, akik nem viselik a homlokukon Isten pecsétjét.', 'De ezeket sem volt szabad megölniük. Csak kínozták őket öt hónapig, és ez a kín olyan volt, mint amikor egy skorpió megcsíp valakit.', 'Ezalatt az öt hónap alatt az emberek keresik a Halált, de nem találják. Szeretnének meghalni, de a Halál elfut előlük.', 'Maguk a sáskák olyanok voltak, mint a harcra felkészített lovak. Emberi arcuk volt, és a fejükön volt valami, ami arany koronához hasonlított.', 'A fejükön mintha női haj lett volna, de oroszlán-fogaik voltak.', 'Mellkasuk, mint a vaspáncél, szárnyaik zúgása pedig olyan zajt csapott, mint rengeteg lovas harci szekér, amint a csatába rohannak.', 'Farkukon a skorpióéhoz hasonló fullánk volt, és ebben volt az erő, amellyel öt hónapig kínozhatták az embereket.', 'A feneketlen mélység angyala volt a királyuk, akinek a neve héberül Abaddon, görögül pedig Apollion, vagyis Pusztító.', 'Ezzel az első csapás elmúlt, de még két csapás következik utána.', 'A hatodik angyal is trombitált, mire hangot hallottam az Isten előtt álló arany oltár négy szarva közül.', 'Ezt mondta a hatodik angyalnak, akinél a trombita volt: „Engedd szabadon azt a négy angyalt, akik a nagy Eufrátesz folyónál vannak megkötözve!”', 'Ekkor szabadon engedték azt a négy angyalt, akik éppen erre az órára, napra, hónapra és évre voltak előkészítve, hogy megöljék az emberiség egyharmadát.', 'A lovas hadsereg húszezerszer tízezer főből állt, hallottam a számukat.', 'A látomásban ilyennek láttam a lovakat, és akik rajtuk ültek: tűzvörös, jácint-kék és kénsárga mellvértjük volt, a lovak feje az oroszlánéhoz hasonlított, és a szájukból tűz, füst és lángoló kén tört elő.', 'Ez a három csapás — a lovak szájából előtörő tűz, füst és lángoló kén — ölte meg az emberiség egyharmadát.', 'A lovak ereje a szájukban és a farkukban volt. Farkaik kígyókhoz hasonlítottak, és fejekben végződtek. Ezzel ártottak az embereknek.', 'A többi emberek, akik túlélték ezeket a csapásokat, mégsem változtatták meg a szívüket és életüket. Nem fordultak el bálványaiktól, amiket saját kezükkel készítettek. Továbbra is imádták a gonosz szellemeket, és bálványaikat, amiket aranyból, ezüstből, bronzból, kőből, fából maguk készítettek. Pedig a bálványok nem látnak, nem hallanak, és nem tudnak járni sem.', 'Az emberek nem hagyták abba azt sem, hogy gyilkoljanak, varázsoljanak, szexuális bűnöket kövessenek el, és lopjanak.'], ['Ekkor újra láttam. Egy másik hatalmas angyal jött le a Mennyből. Felhőbe öltözött, és a feje körül szivárvány volt. Arca a Naphoz, lábai pedig tűzoszlopokhoz hasonlítottak.', 'Kezében egy kis nyitott könyvtekercset tartott.', 'Jobb lábával a tengerre lépett, bal lábával a szárazföldre. Hatalmasat kiáltott, ami úgy hangzott, mint az oroszlán ordítása. Ekkor a hét mennydörgés is megszólalt.', 'Már éppen le akartam írni, amit mondott, de hangot hallottam a Mennyből: „Tartsd titokban a hét mennydörgés szavait, és ne írd le!”', 'Ekkor az angyal, aki egyik lábával a tengeren, a másikkal a szárazföldön állt, jobb kezét felemelte az égre.', 'Megesküdött arra, aki örökké él, aki teremtette a Mennyet és a benne élőket, a Földet és a rajta élőket, és a tengert és a benne élőket. Azt mondta: „Nem lesz több haladék!', 'Azokban a napokban, amikor eljön az ideje, hogy a hetedik angyal is trombitáljon, beteljesül Isten titkos terve. Minden úgy lesz, ahogy Isten örömüzenetként megmutatta szolgáinak, a prófétáknak.”', 'Ezután ugyanaz a mennyei hang szólt hozzám: „Menj, és vedd át a nyitott könyvtekercset az angyal kezéből, aki a tengeren és a szárazföldön áll!”', 'Ekkor odamentem az angyalhoz, és megkértem, hogy adja nekem a kis könyvtekercset. Ő ezt mondta: „Fogd, és edd meg! A gyomrodban keserű lesz, de a szádban édes, mint a méz.”', 'Átvettem az angyaltól a tekercset és megettem. A számban édes volt, mint a méz, de miután megettem, a gyomrom megkeseredett.', 'Azután ezt hallottam: „Újra prófétálnod kell sok népről, nemzetről, nyelvről és királyról.”'], ['Ezután egy nádból készült mérőpálcát kaptam, és ezt hallottam: „Kelj fel, és mérd meg Isten templomát, az oltárt, és azokat, akik a templomban imádják az Istent!', 'De a templom udvarával ne törődj, ne mérd meg, mert azt a nem zsidó népeknek adták, akik negyvenkét hónapig tapossák majd a Szent Várost.', 'Én pedig hatalmat adok két tanúmnak, hogy prófétáljanak. Ezerkétszázhatvan napig fognak prófétálni, zsákruhába öltözve.”', 'Ez a két tanú az a két olajfa és az a két mécs-tartó, akik az egész Föld Ura előtt állnak.', 'Ha valaki bántani akarja őket, a két tanú szájából tűz jön ki, amely elpusztítja ellenségeiket. Így pusztulnak el, akik bántani akarják őket.', 'Ennek a két tanúnak hatalma van arra, hogy bezárják az eget, és ne essen az eső, amíg prófétálásuk ideje tart. De hatalmuk van arra is, hogy a vizeket vérré változtassák, vagy bármilyen csapással megverjék a földet, ahányszor csak akarják.', 'Amikor ez a két tanú befejezi feladatát, a tanúskodást, a Szörnyeteg harcolni fog ellenük. A Szörnyeteg a feneketlen mélységből jön fel, legyőzi és megöli őket.', 'A két tanú holtteste az utcán fog feküdni, abban a nagy városban, amit szellemben „Szodomának” és „Egyiptomnak” neveznek. Ez az a város, ahol az Urat is megölték a kereszten.', 'Három és fél napig nem engedik eltemetni a két holttestet. Az emberek mindenféle népből, törzsből, nyelvből és nemzetből odajönnek, és nézik ezt a két halottat.', 'A Föld lakosai örülnek, hogy a két tanú meghalt. Ünnepelnek és ajándékokat küldenek egymásnak, mert ez a két próféta (tanú) sok szenvedést okozott nekik.', 'De három és fél nap múlva Istentől az élet szelleme száll a két prófétába, akik talpra állnak.', 'Akik ezt látják, szörnyen megrémülnek. A két próféta pedig hangos kiáltást hall a Mennyből: „Jöjjetek fel ide!” Ekkor egy felhőben felemelkednek a Mennybe, ellenségeik pedig nézik őket.', 'Ebben az órában szörnyű földrengés támad, amelyben a város tizedrésze elpusztul, és hétezer ember meghal. Akik életben maradnak, nagyon megrémülnek, és dicsérik a Menny Istenét.', 'Ezzel elmúlt a második csapás. De nézzétek, már közeledik a harmadik!', 'A hetedik angyal is megfújta a trombitáját. Ekkor erős hangok szólaltak meg a Mennyben. Ezt kiáltották: „Most lett az egész világ feletti királyi uralom a mi Urunké és az ő Krisztusáé, és uralkodni fog örökké!”', 'Ekkor a huszonnégy öregkorú mennyei vezető, akik az Úr előtt ültek trónjaikon, arcra borultak, és', 'ezekkel a szavakkal imádták Istent: „Hálát adunk neked, Mindenható Úr Isten, aki vagy, és aki mindig voltál, mert nagy hatalmadat kezedbe vetted, és királyi uralkodásodat megkezdted.', 'Megharagudtak a nem zsidó népek, de most elérkezett a te haragod ideje. Itt az idő, hogy megítéld a halottakat. Eljött az ideje hogy megjutalmazd szolgáidat, a prófétákat, szent népedet és mindazokat, akik tisztelnek téged, kicsiket és nagyokat egyaránt. Itt az idő, hogy elpusztítsd azokat, akik a Földet pusztítják.”', 'Ekkor kinyílt Isten mennyei temploma, és abban láthatóvá vált a Szövetség Ládája. Villámlott, erős hangok és mennydörgések hallatszottak, földrengés és nagy jégeső támadt.'], ['Azután egy hatalmas jelkép tűnt föl az égen: egy asszony, akinek a Nap volt a ruhája, lába alatt a Hold, a fején pedig korona tizenkét csillagból.', 'Ez az asszony terhes volt, és már egészen közel volt a szülés ideje, ezért fájdalmában kiáltozott.', 'Majd egy másik jelképet is láttam az égen. Egy óriási vörös színű sárkányt, amelynek hét feje és tíz szarva volt, a fejein pedig hét korona.', 'Farkával lesöpörte az égről, és a földre szórta a csillagok egyharmadát. A sárkány az asszony elé állt, aki már majdnem megszülte a gyermekét. Azért állt oda, hogy azonnal felfalja a gyermeket, amint megszületik.', 'Majd az asszony megszülte a fiát. Ez a fiúgyermek arra született, hogy vaspálcával uralkodjon minden nép fölött. Azután a fiúgyermeket felvitték Isten trónjához és magához Istenhez.', 'Az asszony pedig elmenekült a pusztába, olyan helyre, amelyet Isten készített neki, hogy ott gondoskodjanak róla 1260 napig.', 'Ezután háború kezdődött a Mennyben. Mihály és angyalai küzdöttek a sárkány és az ő angyalai ellen.', 'De a sárkány vereséget szenvedett, és angyalaival együtt nem maradhatott többé a Mennyben.', 'Akkor kihajították a Mennyből a hatalmas sárkányt. Ez az a régi kígyó, akit Ördögnek, vagy Sátánnak is hívnak, és aki az egész világot becsapja. Angyalaival együtt ledobták a Földre.', 'Ekkor erős hangot hallottam a Mennyben. Ezt mondta: „Most lett a győzelem a mi Istenünké, most mutatta meg az erejét, most lett a királyi uralom a mi Istenünké! Most jött el Krisztus hatalma, akit Istenünk tett királlyá! Mert most hajították le a Mennyből testvéreink Vádlóját, aki éjjelnappal vádolta őket Isten előtt.', 'De testvéreink legyőzték a Vádlót. A Bárány vérével győzték le, és azzal, hogy beszédükkel tanúskodtak az igazságról. Legyőzték, mert nem ragaszkodtak a saját életükhöz, és nem féltek a haláltól sem.', 'Örüljön az egész Menny, és ti mind, akik a Mennyben laktok! De jaj nektek, föld és tenger, mert leszállt hozzátok a Sátán! Nagyon dühös, mert tudja, hogy már csak kevés ideje maradt.”', 'Amikor a sárkány látta, hogy ledobták a Földre, megtámadta az asszonyt, aki a fiúgyermeket szülte.', 'De az asszony két sas-szárnyat kapott, a hatalmas sas szárnyait, hogy el tudjon menekülni. El is szállt a pusztába, arra a helyre, amelyet Isten készített neki. Ott, a sárkánytól távol, gondot viselnek rá három és fél évig.', 'Ekkor a sárkány szájából egy folyó ömlött ki. Azzal akarta az asszonyt elsodorni.', 'De a föld segített az asszonynak: megnyitotta a torkát, és elnyelte a vizet, ami a sárkány szájából ömlött.', 'Erre a sárkány nagyon megdühödött az asszonyra, és elment, hogy háborút indítson az asszony többi gyermeke ellen: azok ellen, akik megtartják Isten parancsait, és Jézusról tanúskodnak. 18 A sárkány megállt a tengerparton.'], ['Ekkor egy Szörnyeteget láttam kiemelkedni a tengerből. Tíz szarva volt és hét feje. A szarvain tíz aranykorona, és a fejein Istent gyalázó nevek.', 'A Szörnyeteg párduchoz hasonlított, lába olyan volt, mint a medvéé, szája pedig, mint az oroszláné. A sárkány átadta neki a saját erejét, trónját és nagy hatalmát.', 'A Szörnyeteg egyik fején halálosan megsebesült, de a seb mégis begyógyult.', 'A világon minden ember csodálta, és követte a szörnyeteget. Imádták a sárkányt, mert hatalmát átadta a Szörnyetegnek. De imádták a Szörnyeteget is, és azt mondták: „Ki olyan hatalmas, mint ez a Szörnyeteg? Ki tudna vele szembeszállni?”', 'A Szörnyeteg hatalmat kapott arra, hogy nagy dolgokkal dicsekedjen, és Istent gyalázza negyvenkét hónapig.', 'Ezért Isten ellen beszélt, káromkodott, gyalázta Istent és nevét, Isten lakóhelyét és a Menny többi lakóit is.', 'Azt is megengedték neki, hogy Isten népe ellen harcoljon, és legyőzze őket. Hatalmat kapott minden törzs, nép, nyelv és nemzet fölött,', 'hogy a Föld lakói imádják a Szörnyeteget. Igen, de csak azok, akiknek neve a világ teremtése óta nincsen beírva az Élet Könyvébe. Ez a könyv a Bárányé, akit megöltek.', 'Akinek van füle, hallja meg:', 'Aki fogságra való, az fogoly lesz, aki kard általi halálra, az kard által hal meg. Ekkor van igazán szüksége Isten népének az állhatatos kitartásra és hitre.', 'Azután megint láttam: egy másik Vadállat emelkedett ki a földből. Két szarva volt, olyan, mint a Báránynak, de úgy beszélt, mint a sárkány.', 'Ez a Vadállat a Szörnyeteg előtt állt, és ugyanolyan hatalma volt, mint annak. Arra használta a hatalmát, hogy a Föld minden lakóját rávegye, hogy imádja a Szörnyeteget, akinek halálos sebe begyógyult.', 'A Vadállat nagy csodákat is tett, olyannyira, hogy az emberek szeme láttára tüzet hozott le az égből a földre.', 'Ezekkel a csodákkal a Szörnyeteget szolgálta, és becsapta az embereket, mert hatalmat kapott rá. A Föld lakóinak megparancsolta, hogy készítsék el a Szörnyeteg tiszteletére annak szobrát. Ez az a Szörnyeteg, akinek a kard által okozott sebe begyógyult.', 'A Vadállat hatalmat kapott arra, hogy szellemet adjon a Szörnyeteg szobrába. Így ez a szobor beszélni tudott, sőt azt is megparancsolta, hogy öljék meg azokat, akik nem imádták őt.', 'Kényszerített minden embert, kicsiket és nagyokat, gazdagokat és szegényeket, szabadokat és szolgákat, hogy a jobb kezükön vagy a homlokukon egy bizonyos jelet viseljenek.', 'Azért tette ezt, hogy csak az adhasson el, vagy vehessen meg valamit, aki ezt a jelet viseli. A jel pedig a Szörnyeteg neve, vagy a nevének megfelelő szám volt.', 'Ehhez kell a bölcsesség! Aki értelmes, megértheti, mit jelent a Szörnyeteg száma, mert az egy ember száma: 666.'], ['Ezután ismét láttam: a Bárányt a Sion-hegyen, és vele együtt azt a száznegyvennégyezer embert, akik a Bárány nevét és a Bárány Atyjának nevét viselték a homlokukon.', 'Azután hangot hallottam a Mennyből, amely nagy vízesés dübörgő hangjához, vagy hatalmas mennydörgéshez hasonlított. Mégis úgy hangzott, mint mikor sok hárfán egyszerre játszanak.', 'Új éneket énekeltek Isten trónja előtt, ahol a négy mennyei élőlény és az idős mennyei vezetők is vannak. De ezt az éneket senki más nem tanulhatta meg, csak az a száznegyvennégyezer, akiket az emberek közül szabadítottak meg.', 'Ők azok, akik nem követtek el bűnt az asszonyokkal, megőrizték a tisztaságukat, és követik a Bárányt, akárhová megy.', 'Ők azok, akiket az emberek közül szabadítottak meg, akik nem hazudtak, és hibátlanok. Ők az elsők, akiket Isten és a Bárány számára kiválogattak.', 'Ekkor ismét láttam. Magasan az égen egy másik angyal repült. Nála volt az örökkévaló örömhír üzenete, hogy kihirdesse a Föld lakóinak: minden nemzetnek, törzsnek, nyelvnek és népnek.', 'Erős hangon ezt kiáltotta: „Istent tiszteljétek, és őt dicsőítsétek, mert ítéletének órája elérkezett! Imádjátok azt, aki a Mennyet, a földet, a tengert és a vízforrásokat teremtette!”', 'Ezután egy második angyal jött, aki kihirdette: „Elpusztult! Elpusztult Babilon, a nagy város, aki minden népet megitatott a bálványimádás részegítő borával!”', 'Majd egy harmadik angyal jött utánuk, és nagy hangon ezt kiáltotta: „Aki a Szörnyeteget és annak szobrát imádja, és annak jelét engedi a homlokára vagy a kezére tenni,', 'az inni fog Isten haragjának borából. Ennek a haragbornak az erejét nem enyhíti semmi, ott gyűlik Isten haragjának poharában. Aki ebből iszik, azt tűz és égő kén fogja kínozni a szent angyalok és a Bárány szeme láttára.', 'Se éjjel, se nappal nem lesz nyugtuk azoknak az embereknek, akik a Szörnyeteget és annak szobrát imádják, vagy magukon viselik a Szörnyeteg nevének jelét. Kínlódásuk füstje örökké felszáll.', 'Itt van szüksége az állhatatos kitartásra Isten népének. Azoknak, akik engedelmeskednek Isten parancsainak és megőrzik a Jézusban való hitüket.”', 'Ezután egy hangot hallottam a Mennyből. Ezt mondta nekem: „Írd le ezt: mostantól fogva boldogok és áldottak azok, akik az Úrban halnak meg.” „Igen — mondja a Szent Szellem—, most már megpihenhetnek a munkájuk után, mert amit elvégeztek, az követi őket.”', 'Azután ismét láttam. Egy fehér felhőn ült valaki, aki hasonlított az „Emberfiához”. A fején arany korona volt, a kezében pedig éles sarló.', 'A templomból kijött egy másik angyal, és erős hangon kiáltott annak, aki a felhőn ült: „Fogd a sarlódat és arass, mert eljött az aratás órája, megérett a Földön az aratnivaló!”', 'Erre a felhőn ülő megsuhintotta sarlóját a Föld fölött, és learatta a termést.', 'Ezután egy másik angyal is kijött a mennyei templomból, aki szintén éles sarlót tartott a kezében.', 'Az oltártól pedig előlépett egy angyal, akinek hatalma volt a tűz fölött, és nagy hangon ezt kiáltotta a sarlós angyalnak: „Fogd az éles sarlódat, és szüreteld le a Föld szőlőjét, mert már érettek a fürtök!”', 'Erre az angyal megsuhintotta sarlóját a Föld fölött, leszüretelte a Föld szőlőjét, és a szőlőfürtöket bedobta Isten nagy haragjának szőlőprésébe.', 'A városon kívül kipréselték a szőlőt. A szőlőprésből annyi vér folyt ki, hogy még háromszáz kilométerrel távolabb is a lovak szájáig ért.'], ['Azután újra láttam. A Mennyben hatalmas és csodálatos jel tűnt fel: hét angyal, akiknél a hét utolsó csapás volt. Az utolsók, mert ezzel lett teljessé, és ezzel fejeződött be Isten haragja.', 'Majd ismét láttam: mintha üvegtenger lett volna előttem, amibe tűz keveredett. Az üvegtengeren álltak mindazok, akik legyőzték a Szörnyeteget, annak szobrát, és a nevének megfelelő számot. A győztesek kezében Isten hárfái voltak. Énekelték', 'Mózesnek, Isten szolgájának és a Báránynak énekét: „Nagy és csodálatos mindaz, amit teszel, Mindenható Úr Isten! Igazság és igazságosság minden tetted alapja, Nemzetek Királya!', 'Ki ne tisztelne téged, ki ne dicsérné neved? Mert egyedül te vagy SZENT! Minden nép hozzád fog jönni, hogy imádjon téged, mert világosan meglátják igazságos ítéleteidet.”', 'Ekkor újra láttam. A mennyei Szent Sátor szentélye kinyílt,', 'és hét angyal jött elő. Náluk volt a hét utolsó csapás. Ragyogó tiszta ruhájukat a mellükön aranyöv fogta körül.', 'Ekkor a négy mennyei élőlény közül az egyik hét aranypoharat adott a hét angyalnak. A poharak tele voltak az örökkön-örökké élő Isten haragjával.', 'A szentélyt pedig betöltötte Isten dicsőségének és hatalmának füstje. Ezért senki nem léphetett be oda, amíg a hét angyal hét csapása be nem fejeződött.'], ['Ezután erős hangot hallottam a templom szentélyéből. Ezt mondta a hét angyalnak: „Menjetek és öntsétek ki a Földre az Isten haragjával teli hét poharat!”', 'Az első angyal megindult, és kiöntötte a Földre az első poharat. Ekkor szörnyű és fájdalmas sebek támadtak azokon az embereken, akik a Szörnyeteg jelét viselték, és annak szobrát imádták.', 'A második angyal a tengerre öntötte ki a poharát. Erre a tenger vize olyan lett, mint a halott ember vére, és a tengerben minden élőlény elpusztult.', 'A harmadik angyal a folyókra és a vizek forrásaira öntötte ki poharát. Ekkor a vizek mind vérré változtak.', 'Hallottam, hogy a vizek angyala ezt mondja: „Igazságosan ítéltél, te Szent, aki vagy és aki mindig voltál!', 'Mivel szent népedet és a prófétákat gyilkolták, és vérüket a földre öntötték, most vért adtál inni a gyilkosaiknak, mert ezt érdemlik.”', 'Ekkor megszólalt a mennyei oltár, és azt mondta: „Igen, Mindenható Úr Isten, igazak és igazságosak a Te ítéleteid.”', 'A negyedik angyal a Napra öntötte a poharát. Ekkor a Nap hatalmat kapott, hogy tüzével égesse az embereket,', 'akik súlyos égési sérüléseket szenvedtek. A sebesültek átkozták Istent, mert neki hatalma volt ezeken a csapásokon. De mégsem akarták megváltoztatni gondolkodásukat és életüket, hogy elismerjék Istent, és dicsőséget adjanak neki.', 'Az ötödik angyal a Szörnyeteg trónjára öntötte a poharát. Ekkor a Szörnyeteg birodalma sötétségbe borult, és az emberek a nyelvüket harapdálták fájdalmukban.', 'Átkozták a Menny Istenét sebeik és fájdalmaik miatt, de nem akarták abbahagyni, vagy megváltoztatni, amit addig tettek.', 'A hatodik angyal a nagy Eufrátesz folyóra öntötte a poharát. Ekkor annak vize kiszáradt, hogy utat készítsen a kelet felől jövő királyoknak.', 'Ezután ismét láttam. Három békához hasonló gonosz szellem jött ki a Szörnyeteg, a Vadállat és a Hamis Próféta szájából.', 'Ezeknek a gonosz szellemeknek csodatévő hatalmuk volt. A Föld összes királyához elmentek, hogy összegyűjtsék őket a Mindenható Isten nagy napjának csatájára.', '„Figyeljetek! Hamarosan megérkezem, de úgy jövök, mint a tolvaj. Boldog az, aki nem alszik el, hanem ébren marad. Boldog, aki megőrzi a ruháit. Az nem fog meztelenül járni, és nem kell szégyenkeznie.”', 'A gonosz szellemek össze is gyűjtötték a Föld királyait arra a helyre, amelyet héberül Armageddonnak neveznek.', 'Ezután a hetedik angyal kiöntötte a poharát a levegő-égre. Erre erős hang hallatszott a mennyei szentélyben lévő Trón felől: „Befejeződött!”', 'Villámlott, mennydörgés és morajlás hallatszott, és nagy földrengés támadt. Ez volt a legerősebb földrengés, mióta ember él a Földön.', 'A nagy város három részre hasadt, és az összes népek városai összedőltek. Isten visszaemlékezett rá, hogy a nagy Babilont meg akarja büntetni. Odaadta neki azt a poharat, ami tele volt Isten rettenetes haragjának borával.', 'A szigetek mind elsüllyedtek, és a hegyek is eltűntek.', 'Az égből hatalmas jégeső zuhogott. Egy-egy jégdarab körülbelül 32 kg-ot nyomott. Az emberek átkozták Istent a jégeső csapása miatt, mert az valóban szörnyű volt.'], ['Ezután odajött hozzám az egyik angyal a hét közül, akik a hét poharat kapták, és azt mondta: „Gyere, megmutatom neked a Nagy Parázna megbüntetését, aki a sok tenger felett ül.', 'Ő az, akivel a Föld királyai szexuális bűnöket követtek el. A Föld lakói pedig lerészegedtek a Nagy Parázna szexuális bűneinek borától.”', 'Ekkor magával ragadott a Szellem, és az angyal elvitt a pusztába. Ott egy asszonyt láttam, aki a Szörnyeteg hátán ült, amelynek hét feje és tíz szarva volt. A Szörnyeteg vörös színű testére mindenhol olyan nevek voltak írva, amelyek Istent gyalázták.', 'Az asszony bíbor színű és vörös ruhába öltözött, drágakövekkel, gyöngyökkel és arannyal ékesítette magát. A kezében arany kelyhet tartott, amely tele volt szexuális bűneivel és mindenféle utálatos dologgal.', 'Homlokára ez a titokzatos név volt felírva: A NAGY BABILON, AZ ÖSSZES PARÁZNÁK ANYJA A FÖLD MINDEN GONOSZSÁGÁNAK ANYJA', 'Láttam, hogy az asszony részeg. Isten szent népének vérétől részegedett meg, azoknak a vérétől, akiket a Jézusról való tanúskodásukért öltek meg. Amikor ezt az asszonyt megláttam, nagyon elcsodálkoztam.', 'Az angyal meg is kérdezte: „Miért csodálkozol? Elmondom neked az asszony titkát, és a hétfejű, tízszarvú Szörnyeteg titkát, amely az asszonyt a hátán hordozza.', 'A Szörnyeteg, amit láttál, volt, de most nincs. Fel fog jönni a feneketlen mélységből, azután pedig végső pusztulása következik. A földön élő emberek közül azok, akiknek a neve a világ teremtése óta nincs beleírva az Élet Könyvébe, csodálkoznak, amikor meglátják a Szörnyeteget. Azon csodálkoznak, hogy a Szörnyeteg volt, most nincs, de mégis megjelenik.', 'Itt van szükséged igazán a bölcsességre, hogy ezt megérthesd! A Szörnyeteg hét feje — azt a hét dombot jelenti, amin az asszony ül. De jelenti azt a hét királyt is,', 'akik közül az első öt már meghalt, az egyik most uralkodik, az utolsó pedig még nem jött el. Amikor majd eljön, csak rövid ideig maradhat.', 'Maga a Szörnyeteg pedig, amely volt, de most nincs, az a nyolcadik király. Ez is a hét király közé tartozik, és a pusztulás felé halad.', 'A tíz szarv, amelyet láttál, tíz királyt jelent, akik még nem kezdték meg uralkodásukat. Ők majd a Szörnyeteggel együtt kapnak egyetlen óráig tartó hatalmat.', 'Mind a tíz királynak ugyanaz a célja. Erejüket és hatalmukat át fogják adni a Szörnyetegnek.', 'Háborút fognak indítani a Bárány ellen. A Bárány azonban legyőzi őket, mert ő az urak Ura és a királyok Királya. A Báránnyal együtt fognak győzni azok, akiket a Bárány elhívott, kiválasztott és akik hűségesek hozzá.”', 'Az angyal így folytatta: „Azok a hatalmas tengerek, amelyek felett a Nagy Paráznát láttad ülni, a népeket, embertömegeket, nemzeteket és nyelveket jelentik.', 'A Szörnyeteg és a tíz szarv (tíz király), amelyet láttál, meggyűlölik a Nagy Paráznát, elpusztítják, elveszik tőle még a ruháit is, a testét pedig megeszik, és őt magát tűzben megégetik.', 'Mert Isten adta a tíz király szívébe, hogy az ő tervét végrehajtsák. Igen, Isten akarta, hogy a tíz király egy akarattal átadja hatalmát a Szörnyetegnek, amíg Isten szavai beteljesednek.', 'Az asszony pedig, akit láttál, azt a nagy várost jelenti, amely a Föld királyai felett uralkodik.”'], ['Ezután egy másik angyalt láttam leszállni a Mennyből, akinek igen nagy hatalma volt. Dicsőségének fénye beragyogta a földet, és', 'erős hangon ezt kiáltotta: „Elpusztult! Babilon, a nagy város elpusztult! Gonosz szellemek lakóhelye lett belőle, és mindenféle gonosz szellem, utálatos és gyűlöletes madár börtöne.', 'Mert Babilon minden népet megrészegített szexuális bűneinek borával. Hiszen vele együtt követték el a Föld összes királyai a szexuális bűnöket. A világ összes üzletemberei Babilon pazarló életmódjából és költekező jólétéből gazdagodtak meg.”', 'Ezután egy másik hangot hallottam a Mennyből, amely azt mondta: „Népem, gyere ki abból a városból, hogy ne vegyél részt annak bűneiben, és ne érjenek a csapások, amik a városra fognak jönni!', 'Mert Babilon bűnei már az égig érnek, és Isten visszaemlékezett minden gonoszságára.', 'Ezért bánjatok úgy ezzel a várossal, ahogy ő bánt másokkal, sőt kétszeresen fizessetek meg mindenért, amit tett! A pohárba, amelyet másoknak készített, töltsetek neki magának kétszeresen!', 'Fizessetek neki annyi szomorúsággal és szenvedéssel, amennyi dicsőséget és gondtalan gazdagságot szerzett magának! Babilon ezt mondja: ‘Királynő vagyok, aki a trónján ül! Nem vagyok özvegy, és soha nem fogok szenvedni, vagy szomorkodni.’', 'Ezért egy bizonyos napon mind egyszerre érik Babilont a számára készített csapások: halál, szomorúság, nagy éhség, és tűzben pusztul el a város. Mert erős az Isten, aki őt elítélte.', 'A föld királyai pedig, akik Babilonnal együtt követték el a szexuális bűnöket, és részt vettek gazdagságában, látják a város égésének füstjét: sírnak és jajgatnak miatta.', 'Megállnak majd a távolban, mert félnek a kínjaitól, és azt mondják: ‘Jaj neked, jaj neked, te hatalmas város, Babilon! Egyetlen óra alatt ért utol ítéleted!’', 'Siratják és gyászolják Babilont az egész világ üzletemberei és kereskedői is, mert ezek után senki nem veszi meg tőlük az áruikat:', 'aranyat, ezüstöt, drágaköveket, gyöngyöket, finom ruhákhoz való vásznat, bíbor színű ruhaanyagokat, selymet, bársonyt, sokféle illatos fát, elefántcsontból faragott dísztárgyakat, a sokféle drága fából, bronzból, vasból és márványból készült tárgyat,', 'a fűszereket: fahéjat, balzsamot, füstölőszereket, mirhát, tömjént, meg bort és az olajfa olaját, a finom lisztet és a búzát, a marhákat, juhokat, lovakat és a szekereket, meg a rabszolgákat és emberek lelkét!', '‘Ó, Babilon, amire a szíved vágyott, mindaz a jó eltűnt előled! Minden gazdagságod és fényes jóléted örökre elveszett, és soha többé meg nem találod.’', 'Az üzletemberek és kereskedők abból gazdagodtak meg, hogy mindezeket a dolgokat eladták Babilonban. De most félnek Babilon szenvedéseitől, és csak távol állva sírnak és sajnálkoznak.', 'Ezt mondják: ‘Jaj, jaj! Te nagy város, aki finom ruhákba, bíborba és bársonyba öltöztél, arany ékszerekkel, drágakövekkel és gyöngyökkel díszítetted magad!', 'Hogy elpusztult minden gazdagságod egyetlen óra alatt!’ Ugyanígy a hajóskapitányok, tengerészek, és mindazok, akik a tengereken utaznak és kereskednek, távolról nézik', 'az égő Babilon felszálló füstjét, és ezt kiáltják: ‘Nem volt a Földön még egy ilyen nagy város!’', 'Szomorúságukban a fejükre hamut szórnak, és sírva kiáltozzák: ‘Jaj, jaj! Te nagy város! Akinek csak hajója volt a tengeren, mind meggazdagodott Babilon gazdagságából. Mégis elpusztult Babilon egyetlen óra alatt!’', '‘Menny! Te örülj ennek! Örvendezzetek, apostolok, próféták, és Isten szent népe! Mert Isten bosszút állt Babilonon ti miattatok!’', 'Ezután egy erős angyal felkapott egy malomkő nagyságú sziklát, behajította a tenger vizébe, és azt mondta: „Így lesz a nagy várossal, Babilonnal is, így fogják ledobni, hogy soha többé ne is lássa senki!', 'Babilon! Többé nem hallatszik benned hárfások, lantosok, fuvolások és trombitások zenéje, soha többé nem dolgozik benned semmiféle mesterember, nem hallatszik többé a malom zúgása,', 'többé nem fénylik a lámpa, nem hallatszik benned a vőlegény és menyasszony hangja! Mert a te üzletembereid voltak a világ hatalmasai, és varázslásoddal minden népet becsaptál.', 'Babilon! Megölted a prófétákat és Isten szentjeit. Téged vádolnak mindazoknak az embereknek a haláláért, akiket megöltek a Földön.”'], ['Ezután hallottam: mintha a Mennyben óriási sokaság hatalmas hangon kiáltana. Ezt énekelték: „Halleluja! A győzelem, a dicsőség és a hatalom a mi Istenünké!', 'Igazak és igazságosak ítéletei, mert elítélte és megbüntette a Nagy Paráznát, aki szexuális bűneivel megrontotta az egész Földet. Bosszút állt Isten a Nagy Paráznán, aki megölte Isten szolgáit.”', 'És újra énekelték: „Halleluja! A Nagy Parázna pusztulásának füstje felszáll mindörökké!”', 'Ekkor földre borult a huszonnégy idős mennyei vezető és a négy mennyei élőlény, és így imádták a trónon ülő Istent: „Ámen! Halleluja!”', 'Azután hang hallatszott a Trón felől, amely ezt mondta: „Dicsérjétek a mi Istenünket, kicsik és nagyok mindannyian, akik szolgáljátok és tisztelitek Őt!”', 'Azután nagy sokaság hangját hallottam, amely hatalmas vízesés robajához, vagy mennydörgéshez hasonlított. Ezt énekelték: „Halleluja! Mert uralkodik az Úr, a mi Istenünk, a Mindenható.', 'Örüljünk és dicsérjük Istent, mert eljött a Bárány (Jézus) lakodalmának ideje, mert Mennyasszonya felkészült az esküvőre:', 'ragyogó tiszta menyasszonyi ruhát kapott, és abba öltözött.” Ez a menyasszonyi ruha azokat a jó és igazságos dolgokat jelképezi, amiket Isten népe tett.', 'Ezután az angyal így szólt hozzám: „Írd le: Boldogok azok, akiket meghívtak a Bárány lakodalmába, az ünnepi vacsorára.” Majd ezt mondta: „Ezek valóban Isten szavai.”', 'Ekkor én, János, földre estem az angyal lába elé, hogy imádjam őt. De azt mondta: „Vigyázz, ne engem imádj, hanem Istent! Hiszen a szolgatársad vagyok. De nem csak neked, hanem a testvéreidnek is, akik Jézusról tanúskodnak. Mert a Jézusról való tanúskodás a prófétaság szelleme.”', 'Ismét láttam: megnyílt a Menny, és egy fehér ló jelent meg. Lovasának neve „Hűséges és Igaz”, mert igazságosan ítél és harcol.', 'A lovon ülő szeme, mint a tűz lángja, a fején pedig sok korona. Olyan név van ráírva a lovasra, amit rajta kívül senki nem ismer.', 'Vérbe mártott köpenyt visel. A neve pedig ez: „Isten Beszéde”.', 'Mennyei seregek követik, akik fehér lovakon ülnek, és mind tiszta fehér ruhát viselnek.', 'Az elöl haladó lovas szájából éles kard jön ki, amellyel a népeket veri. Vaspálcával uralkodik fölöttük, és ő fogja kipréselni a szőlőt a Mindenható Isten szörnyű haragjának présében.', 'A lovas derekánál, a köpenyére ez a név volt fölírva: KIRÁLYOK KIRÁLYA ÉS URAK URA', 'Azután láttam: egy angyal állt a Napban, és erős hangon ezt kiáltotta az égen magasan szálló összes madaraknak: „Gyertek ide, gyűljetek össze az Isten nagy lakomájára,', 'és egyétek a királyok, tábornokok és hatalmasok testét, egyétek a lovakat és lovasaikat, egyétek mindenféle ember testét: szabadokat és rabszolgákat, kicsiket és nagyokat!”', 'Ekkor megláttam a Szörnyeteget és a Föld királyait: hadseregeikkel együtt összegyűltek, hogy harcoljanak a fehér lovon ülő és serege ellen.', 'De a Szörnyeteg, és vele együtt a Hamis Próféta is fogságba esett. Ez a Hamis Próféta az, aki csodákat tett a Szörnyeteg érdekében, és ezzel becsapta mindazokat, akik magukra vették a Szörnyeteg jelét, és imádták annak szobrát. A Szörnyeteget és a Hamis Prófétát elevenen bedobták a tűz-tóba, amelyben kén ég.', 'A Szörnyeteg hadseregét pedig az a kard ölte meg, amely a fehér lovon ülő szájából jött ki. Az elesettek húsát a madarak ették, ameddig valamennyi madár jóllakott.'], ['Ezután ismét láttam: egy angyal szállt le a Mennyből. Kezében tartotta a feneketlen mélység kulcsát és egy nagy láncot.', 'Foglyul ejtette a Sárkányt (azt a Régi Kígyót, aki az Ördög vagy más néven a Sátán), és megkötözte a lánccal ezer évre.', 'Azután ledobta a feneketlen mélységbe, a lejáratot pedig bezárta és lepecsételte. Azért tette ezt, hogy a Sárkány ne tudja többé becsapni a népeket, amíg az ezer év le nem telik. Ezer év múlva majd egy kis időre szabadon kell még engedni a Sárkányt.', 'Azután láttam: trónokat, és azokat, akik rajtuk ültek. Ezek hatalmat kaptak, hogy ítéljenek. Láttam azoknak az embereknek a lelkeit, akiket lefejeztek a Jézusról való tanúskodásuk és Isten üzenetének hirdetése miatt. Ezek nem imádták a Szörnyeteget, sem annak szobrát, és nem engedték a homlokukra vagy a kezükre tenni a Szörnyeteg jelét. Ezek az emberek feltámadtak, és ezer évig együtt uralkodtak Krisztussal. Ez az első feltámadás.', 'A többi halott még nem támad fel, amíg le nem telik az ezer év.', 'Áldottak és szentek azok, akik részt vesznek az első feltámadásban! rajtuk nincs hatalma a második halálnak, hanem Isten és Krisztus papjai lesznek, és ezer évig együtt uralkodnak vele.', 'Amikor eltelik az ezer év, kiengedik a Sátánt a börtönéből.', 'Ő pedig kimegy, hogy becsapja a világ összes népeit — Gógot és Magógot. Összegyűjti őket a háborúra, és annyian lesznek, mint a tenger partján a homokszemek.', 'Összegyűlnek, végigvonulnak az egész Földön, és bekerítik Isten népének táborát és a várost, amelyet Isten szeret. De a Mennyből tűz száll le, és elpusztítja a Sátán hadseregét.', 'A Sátánt pedig, aki becsapta a népeket, bedobják a tűz-tóba, amelyben kén ég. Így a Sátán is oda kerül a Szörnyeteg és a Hamis Próféta mellé, és éjjel-nappal, örökkön-örökké kínozzák őket.', 'Azután láttam: egy hatalmas, fehér trónt, és azt, aki rajta ült. Előle elfutott a Föld és az ég, és nyomtalanul eltűntek.', 'Majd láttam: a Trón előtt halottak álltak, nagyok és kicsik. Majd könyveket nyitottak ki. Ítéletet hirdettek a halottak felett: mindenkinek a saját tettei alapján. Ezek a dolgok a könyvekben voltak feljegyezve. Azután kinyitottak egy másik könyvet is, az Élet Könyvét.', 'A tenger kiadta a benne levő halottakat, ugyanígy a Halál és a Hádész is kiadták a náluk levő halottakat. Minden egyes embert a tettei szerint ítéltek meg.', 'Ezután a Halált és a Hádészt is bedobták a tűz-tóba. Ez a második halál: a tűz-tó.', 'Ha valaki nem volt beírva az Élet Könyvébe, azt az embert is bedobták a tűz-tóba.'], ['Ezután újra láttam. Új Ég és Új Föld tűnt elő, mert az első ég és az első Föld eltűntek, és tenger sem volt többé.', 'Láttam, hogy a Szent Város, az Új Jeruzsálem leszállt a Mennyből, Istentől. Olyan volt, mint egy menyasszony, akit a férje számára öltöztettek fel menyasszonyi ruhába, és ékszerekkel ékesítettek.', 'Majd erős hangot hallottam a Mennyből, amely ezt kiáltotta: „Isten otthona most már az emberek között van. Ezentúl Isten együtt lakik az emberekkel, akik népévé lesznek. Ő maga lesz velük, Istenükké lesz,', 'és minden könnyet letöröl a szemükről. Nem lesz többé halál, nem lesz több gyász, sírás és fájdalom, mert a régi dolgok elmúltak.”', 'Ekkor az, aki a trónon ül, ezt mondta: „Lásd meg, én mindent megújítok!” Majd így szólt hozzám: „Írd le, mert ezek a beszédek megbízhatók és igazak!”', 'Azután ezt mondta: „Be van fejezve! Én vagyok az Alfa és az Ómega, aki elkezdi és be is fejezi. Aki szomjas, annak én adok inni az élet vizének forrásából — ajándékul.', 'Aki győz, örökli mindezeket, és annak Istene leszek, ő pedig a fiam lesz.', 'De a gyávák, a hitetlenek, és akik gyűlöletes dolgokat tesznek, a gyilkosok, a szexuális bűnben élők, és akik varázslással foglalkoznak, a bálványimádók, meg a hazugok — mindezek az emberek a tűz-tóba kerülnek, amelyben kén ég. Ez a második halál.”', 'Azután odajött hozzám egy angyal. Ő volt az egyik a hét angyal közül, akik a hét utolsó csapással teli poharakat kapták. Ezt mondta: „Gyere, megmutatom neked a Menyasszonyt, aki a Bárány felesége!”', 'Ekkor magával ragadott a Szent Szellem, és az angyal elvezetett egy hatalmas és magas hegyre. Megmutatta a Szent Várost, Jeruzsálemet, amely a Mennyből, Istentől szállt le.', 'Isten dicsősége ragyogott belőle, és a fénye olyan volt, mint a legértékesebb drágakőé, a kristálytiszta gyémánté.', 'A városnak erős és magas fala volt és tizenkét kapuja. Minden kapunál egy-egy angyal állt, és a kapukra Izrael tizenkét törzsének nevei voltak fölírva.', 'Három kapu volt a város keleti oldalán, három az északi, három a déli és három a nyugati oldalon.', 'A városfal tizenkét alapkőre épült. Ezekre a Bárány tizenkét apostolának nevei voltak felírva.', 'Az angyalnál, aki velem beszélt, volt egy arany mérőpálca. Azzal mérte meg a várost: a kapukat és falakat.', 'A város pontosan négyzet alakú, hossza és szélessége egyenlő. Megmérte a várost a mérőpálcával, és az eredmény tizenkétezer stádium lett. A városnak ennyi a hossza, ugyanennyi a szélessége és a magassága is.', 'Azután a falat is megmérte: ez száznegyvennégy könyök magas volt (férfi, vagyis angyal mértékével mérve).', 'A fal gyémántból épült, maga a város pedig színaranyból, amely olyan átlátszó volt, mint a tiszta üveg.', 'A városfal alapját értékes drágakövek alkották: az első alapkő gyémánt, a második zafír, a harmadik kalcedon, a negyedik smaragd,', 'az ötödik szárdonix, a hatodik rubin, a hetedik krizolit, a nyolcadik berill, a kilencedik topáz, a tizedik krizopráz, a tizenegyedik jácint (cirkon), a tizenkettedik ametiszt volt.', 'A tizenkét kapu tizenkét gyöngyből készült: minden kapu egy-egy gyöngyből. A város utcái színaranyból voltak, amely olyan átlátszó volt, mint a tiszta üveg.', 'Templomot nem láttam a városban, mert maga a Mindenható Úr Isten és a Bárány a város temploma.', 'A városnak nincs szüksége sem a Nap, sem a Hold fényére, mert Isten dicsőségének ragyogása világítja meg. A fény forrása pedig maga a Bárány (Jézus).', 'Az ő fényénél járnak a világ népei. A Föld királyai ebbe a városba hozzák be dicsőségüket.', 'A város kapuit soha nem zárják be nappal, éjszaka pedig nem is lesz ott.', 'Oda viszik be a népek dicsőségét és gazdagságát.', 'De semmit nem lehet bevinni a városba, ami nem tiszta. Senki nem mehet be oda, aki szégyellni való, utálatos, vagy hamis dolgokat tesz. Csak azok fognak bemenni, akiknek nevét felírták az Élet Könyvébe, amely a Bárányé.'], ['Azután az angyal megmutatta nekem a folyót, amelyben az élet vize folyik: fénylő és tiszta, mint a kristály. Isten és a Bárány (Jézus) trónjától ered,', 'és végigfolyik a város utcájának közepén. A folyó mindkét partján az Élet Fája áll, amely évente tizenkétszer terem: minden hónapban gyümölcsöt hoz, levelei pedig a népek gyógyítására valók.', 'Abban a városban soha nem lesz semmi átkozott, hanem Isten és a Bárány (Jézus) trónja lesz benne. Szolgái imádják Istent,', 'látják az arcát, és neve homlokukon lesz.', 'Éjszaka nem lesz ott többé, ezért nem lesz szükségük sem lámpafényre, sem napfényre, mert az Úr Isten világossága fogja beragyogni őket. Isten szolgái királyok lesznek, és örökké uralkodni fognak.', 'Azután ezt mondta nekem az angyal: „Ezek a szavak megbízhatók és igazak. Az Úr a próféták szellemeinek Istene. Ő küldte el angyalát, hogy az Úr szolgáinak megmutassa azokat a dolgokat, amiknek hamarosan meg kell történniük.”', '„Figyelj ide! Hamarosan visszajövök. Áldott, aki engedelmeskedik a próféciáknak, amik ebben a könyvben le vannak írva.”', 'Én, János, hallottam és láttam ezeket. Amikor meghallottam és megláttam, leestem az angyal lába elé, aki ezeket megmutatta nekem, hogy imádjam őt.', 'De azt mondta: „Vigyázz! Ne engem imádj! Hiszen szolgatársad vagyok: neked is, a testvéreidnek is, a prófétáknak. Sőt, mindazoknak is, akik engedelmeskednek a beszédeknek, amik ebben a könyvben vannak leírva. Istent imádd!”', 'Azután ezt mondta: „Ne tartsd titokban ennek a könyvnek a próféciáit, mert az idő már közeledik, amikor mindezek meg fognak történni!', 'Aki igazságtalan, maradjon továbbra is igazságtalan, aki gonosz, maradjon továbbra is gonosz, aki igaz, maradjon továbbra is igaz, és aki szent, maradjon továbbra is szent!', 'Figyelj rám! Hamarosan eljövök, és magammal hozom a jutalmatokat. Mindenkinek odaadom, amit a tettei szerint megérdemel.', 'Én vagyok az Alfa és az Ómega, az Első és az Utolsó, a Elkezdő és a Befejező.', 'Áldottak, akik kimossák a ruhájukat, mert joguk lesz rá, hogy egyenek az Élet Fájáról, és a kapukon keresztül bemenjenek a városba.', 'De kívül maradnak a „kutyák” (gonosz emberek), meg akik varázsolnak, akik szexuális bűnökben élnek, és a gyilkosok, a bálványimádók és mindazok, akik szeretik a hazugságot, és hamis dolgokat tesznek.', 'Én, Jézus küldtem el hozzátok angyalomat, hogy mondja el nektek ezeket a dolgokat a gyülekezetek számára. Én vagyok Dávid gyökere és utóda. Én vagyok a ragyogó hajnalcsillag.”', 'A Szellem és a Menyasszony is azt mondja: „Gyere!” Aki hallja ezt, mondja az is: „Gyere!” Jöjjön mindenki, aki szomjas! Aki csak akarja, ihatja és megkaphatja az élet vizét ajándékba!', 'Figyelmeztetek mindenkit, aki ennek a könyvnek a próféciáit hallgatja: ha hozzátesz valamit ezekhez, akkor Isten elküldi rá azokat a csapásokat, amik le vannak írva ebben a könyvben.', 'Ha pedig valaki elvesz ennek a prófétai könyvnek a szavaiból, annak részét Isten is elveszi az Élet Fájáról és a Szent Városból, és mindabból, amik le vannak írva ebben a könyvben.', 'Jézus, aki bizonyítja, hogy ezek a dolgok igazak, ezt mondja: „Igen, hamarosan megérkezem.” „Ámen! Jöjj, Úr Jézus!”', 'Az Úr Jézus kegyelme legyen veletek!']]}
